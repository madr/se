Tio års bloggande

I januari 2007, ungefär samtidigt som den första iPhonen presenterades, blev madr.se min primära kanal för personligt innehåll på nätet. Det var inte min första blogg, men det skulle visa sig att hemsidan skulle fylla tio år.

## Ett eget CMS i AMP-stacken som driftades på en hemmaserver

Den underliggande tekniken som drev Madr.se bestod av ett primitivt CMS skrivet i PHP 5.2 med en MySQL-databas, eller ”MVC” som det populärt kallades då det begav sig. View-lagret var en orgie i XSL. Sajten var skriven i validerande XHTML 1.1 Strict (med `application/xhtml+xml` och spontana YPOD[^1]) och CSS 2.0 och hade en elastisk layout[^2] utan en enda rad JavaScript. Allt detta driftades med Gentoo linux på en dator från asbilliga delar. Mer om madr.se genom åren finns i [Kolofon](/colophone).

![data:]

## 2007: Från student till junior webbutvecklare

Jag bodde det året i Sundsvall i ett studentrum med kokvrå och Sveriges minsta handfat. Jag extraknäckade som webbdesigner och var allmänt skoltrött. 

Jag började året med att amortera klart på min första Mac, en [PowerBook G4 12”][2].

Jag jobbade den sommaren som tidningsbud i fem veckor, där det regnade varje natt utom två. Lönen finansierade en resa till Skottland med familjen den hösten, där jag tog med mig två kulinariska upplevelser hem: [Irn-Bru](https://en.wikipedia.org/wiki/Irn-Bru), och [Blair Athol](https://www.discovering-distilleries.com/blairathol/our-malts/).

Innan det året var slut hade jag hunnit flytta till Östersund, åsidolagt studierna och börjat arbeta som junior webbutvecklarkonsult hos byrån [Adeprimo](http://adeprimo.se), där jag efter att ha skeppat saker till [SkiStar.com](http://skistar.com) fick prova mina vingar i det gigantiska projektet Mktwebb.

## 2008-2016: Livet

Jag har sett 10 år komma och gå tillsammans med den här hemsidan. Förvånansvärt litet av det jag tog för givet 2007 är en del av mitt liv 2017.

 * Jag var förlovad i 2,5 år. 
 * Jag fick chansen att ha hund. 
 * Jag var sambo länge, och hade innan det ett fungerande distansförhållande. 
 * Jag pendlade en period för jobb. 
 * Jag ägde totalt två bostadsrätter.
 *  Jag började bära glasögon. 
 * Jag betalade av studielånen. 
 * Mitt barndomshem finns inte kvar. 
 * Jag har totalkvaddat en bil med flickvän och vänner som passagerare.
 *  Jag reste mycket, i såväl tjänsten som privat. 
 * Jag lekte med tanken på att utveckla en egen produkt, och tog det till vägs ände. 
 * Jag har blivit farbror till en liten pojk. 
 * Jag sprang en mil. 
 * Jag tog jägarexamen.

Saker har dock bestått också. Exempelvis mitt tunna alvhår, min glesa skäggväxt och min stora kärlek till hårdrocken.

# 2017: Stora förändringar

Min nästa bloggpost berättar om stora förändringar. 2017 är ett sånt år. 

[2]: http://www.everymac.com/systems/apple/powerbook_g4/specs/powerbook_g4_1.33_12.html

[^1]: Det rådde XHTML-dille på den här tiden, men ytterst få körde XHTML 1.1 med korrekt MIME-type. en anledning till det var Yellow Page of Death.
[^2]: [Elastisk layout](http://green-beast.com/blog/?p=199) var att använda `max-width`, `min-width` samt `auto` på horisontella marginaler. Detta kombinerat med att köra `em` eller `%` som enheter gjorde att det gick att zooma och förstora text och alltid bibehålla god läsbarhet. Hipster-fasoner på tiden det begav sig, men det blev senare populärt under [ett coolare namn](http://responsivewebdesign.com) när media queries började få bra webbläsarstöd.