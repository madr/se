---
title: Skala bilder generade med PNGBehavior.htc
date: 2007-11-22
layout: single.hbs
collection: articles
archived: true
---
De senaste veckorna har jag blivit utsatt för frustration. I en rad
projekt jag varit involverad i har behov av trevliga skuggningar av
blockelement funnits. Det problemet är optimalt för PNG, med dess
trevliga alphakanal.

IE/Win upp till version 6 har inte stöd för alphakanalen. Detta är en
välkänd bugg, och har varit en ilsken finne i röven på alla utvecklare i
åratal. För att kringgå problemet finns sedan ett par år tillbaka det
välkända scriptet *pngbehavior.htc* som utnyttjar det IE-specifika
CSS-attributet `behaviour` för att använda
[AlphaImageLoader](http://msdn2.microsoft.com/en-us/library/ms532969.aspx)
(också IE-specifikt) för att skapa ett substitut till PNG-stöd. Scriptet
finns i en rad olika utföranden, och det jag använt i jobbet [Erik
Arvidssons variant av
scriptet](http://webfx.eae.net/dhtml/pngbehavior/pngbehavior.html).
Detta script fungerar precis som alla andra varianter jag sett enbart på
bildelement.

Det som skapade frustration var det faktum att jag inte kunde skala
bilder genererade av `pngbehaviour.htc`.

Scenariot: elementet (boxen) som skall skuggas har dimensionen 400\*500
pixlar. Den skall ha en skugga undertill. För detta har jag en PNG-bild
med en toning från svart till transparant med dimensionen 20\*20 pixlar.
Den skalas på bredden och positioneras direkt under boxen.

Med `pngbehaviour.htc` förblev skuggbilden 20\*20 pixlar.

Första gången jag stötte på det tog det två timmar att dra ovanstående
slutsats. Andra gången fick jag nog och gick till dokumentationen för
`AlphaImageLoader` för att se om jag kunde göra något åt det. Jag
hittade där följande mattnyttiga information:

Attribut och egenskaper för `AlphaImageLoader`

Attribute

Property

Description

enabled

Enabled

Sets or retrieves a value that indicates whether the filter is enabled.

**sizingMethod**

**sizingMethod**

**Sets or retrieves the manner in which to display an image within the
boundary of the object that the AlphaImageLoader filter is applied to.**

src

src

Sets or retrieves the URL of an image that the AlphaImageLoader filter
loads.

`sizingMethod` låter som något jag är ute efter. [Dokumentationen för
sizingMethod](http://msdn2.microsoft.com/en-us/library/ms532920.aspx)
säger att följande egenskaper är godtagbara:

crop
:   Clips the image to fit the dimensions of the object.

image
:   Default. Enlarges or reduces the border of the object to fit the
    dimensions of the image.

scale
:   Stretches or shrinks the image to fill the borders of the object.

Jag såg här ett ljus i tunneln. Jag öppnade upp min `pngbehavior.htc`
och gick till raden som deklarerade AlphaImageLoader och konstaterade
att `sizingMethod` inte var angiven. Enligt ovanstående återgår scriptet
alltså till `image`, defaultvärdet. Jag utökade därför mitt kontruktor
till detta:

1.  `// set filter`
2.  `element.runtimeStyle.filter = "progid:DXImageTransform.Microsoft." +`
3.  `"AlphaImageLoader(src='" + src + "', sizingMethod='scale')";`

Det var inget tåg: scriptet skalade nu mina PNG-bilder istället för att
reduvera dem till standardstorlek.

Jag tyckte det var värt att nämna utifall fler hamnar i samma sits.
Hoppas jag hjälpte någon. Om `pngbehavior.htc` används i något projekt
kan det vara en idé att försäkra sig att `sizingMethod='scale'` finns
med i koden.

**Uppdatering:** Jag blev litet nyfiken på ämnet, och en stunds
googlande och litet knackande resulterade i ett minimalt testcase för
[en alternativ lösning](http://src.madr.se/css/png/pngtest.html) som
inte kräver `img`-element. Koden där kommer bli ett ny favoritsnutt vad
gäller webbutveckling för min del.