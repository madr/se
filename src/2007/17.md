---
title: Lid!
date: 2007-04-04
layout: single.hbs
collection: articles
archived: true
---
Sedan några veckor har stilmallar varit helt avstängda på bloggen. Detta
gjordes för att min HTML-implementation var full av divitia och spanmani
och befriad på semantik och mening, och därför behövde en snar
omskrivning. Tanken var att omskrivningen skulle ske inom några dagar,
men så blev inte fallet - uppenbarligen.

Hur som helst, hur känns det egentligen att surfa utan modern design,
med snygga spalter och rundade hörn? Driver det er till vansinne?
Troligtvis, men går det att vänja sig vid?

Jag har läst mycket vettiga böcker och nätresurser om semantik och goda
vanor för att designa hemsidor med webbstandards på sistone, och jag har
alltså börjat litet smått i den ände som de allra flesta designers
glömmer bort - HTML. Det som håller uppe allt. Det som faktiskt för till
användbarhet, tillgänglighet och skalbarhet till ens sidor.

Ett tag till blir det så här - jag tänker inte skriva en rad CSS förrän
HTML-implementationen är perfekt. Tills dess får ni bo i det land många
webbutvecklare borde resa till litet oftare - nakenland. \^\^

Nya designen kommer att bli en killer när sidan är mogen - jag är trots
allt fortfarande en grafiker - men den skall som sagt först köras på ett
kvalitativt skepp.