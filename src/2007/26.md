---
title: No Fashion records: dött?
date: 2007-05-22
layout: single.hbs
collection: articles
archived: true
---
För några veckor sedan fick jag äran att besöka en fysisk skivaffär i
Göteborg. På ett stort bord hittade jag Mistelteins \"Rape in Rapture\".
Jag har aldrig hört talats om bandet. Anledningen till att den fångade
mitt intresse var att den var märkt med No Fashions logga.

Jag har bara bra erfarenheter av No Fashion. De har mycket guldkorn från
nittiotalets döds- och blackmetalscen. Jag äger riktiga måste-ha-plattor
av Dissection, Unanimated, Katatonia och Merciless, samtliga utgivna av
No Fashion. Jag bestämde mig därför för att ge \"Rape in Rapture\" en
chans.

Mycket riktigt var det en riktig kanonplatta. Musiken är i Dimmu Borgirs
anda, fast med en mer opolerad och undergroundsbestyckad produktion.
Pompigt, simpelt och stabilt.

Så återigen har jag fått det bekräftat: No Fashion är ett pålitligt
kvalitetsmärke. Jag bestämde mig för att ta reda på mer om labeln, men
till min förvåning hittar jag *ingenting* när jag googlar. Det enda som
dyker upp är förteckningar över utgivna skivor (ca 30), men aldrig någon
egen hemsida eller information om själva bolaget.

Är det helt enkelt så att bolaget har dött? Eller rentav blivit
uppköpta?

Via CDON och ute i välsorterade skivbutiker finns fortfarande skivor med
No Fashion. Har dessa envist hängt kvar, eller är de i nytryck?

Min Mistelteinplatta släpptes 2000, så fram tills dess är det i alla
fall ett existerande bolag.

Hjälp mig gärna med detta. :)