---
title: Safari för Windows!
date: 2007-06-12
layout: single.hbs
collection: articles
archived: true
---
På WWDC 2007 gjorde Apples VD Steve Jobs det offentligt att webbläsaren
Safari, version 3 public beta, är släppt för Windows.

Safari är Mac OS Xs motsvarighet till Internet Explorer i Windows, och
Safari har haft samma bekymmer som Internet Explorer; äger inte
utvecklaren en Mac, finns det ingen enkel lösning att testa produktioner
i webbläsaren. Detta har gjort att alla som utvecklar på
Windows-plattformen (det vill säga, en stor majoritet) inte kan
garantera att hemsidorna ser reko ut, och därför struntat blankt i att
kolla mot Safari - \'det är ju ändå bara ett fåtal procent \...\' har
säkert varit en vanlig och ack för godtagbar ursäkt.

Apple har slutligen insett att Safari inte prioriterats av
webbutvecklare som kör Windows, och de gör verkligen helt rätt att göra
detta. Nu kanske vi med Mac slipper buggiga JavaScript och felande
layouter i fortsättningen.

Safari skall enligt specifikationerna gå dubbelt så snabbt som Internet
Explorer. Huruvida detta stämmer och vad som åsyftas i det påståendet är
upp till bevis.

En romantiker skulle tro att Safari kommer att ge sig in i \'kampen\',
men det är nog att hoppas på för mycket. Själv kommer jag byta till
Safari samma dag som den släpps till linux, då jag föredrar Safari
framför Firefox vid vardagligt surfande.

-   [Apple.se \| Safari](http://www.apple.com/se/safari/)
-   [WWDC: Safari For
    Windows](http://www.macrumors.com/2007/06/11/wwdc-safari-for-windows/)

Andra som bloggat om det (före mig, såklart - inget jag säger är rykande
färskt ;p):

[Safari now available on Windows](http://friendlybit.com/other/safari-now-available-on-windows/)
:   Emil Stenström, Friendly Bit

[Safari now officially available for Windows](http://www.456bereastreet.com/archive/200706/safari_now_officially_available_for_windows/)
:   Roger Johansson, 456 Berea Street