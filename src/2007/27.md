---
title: Leker med DOMDocument
date: 2007-05-27
layout: single.hbs
collection: articles
archived: true
---
Många utav de klasser som utgör Madr webbapplikation skall skrivas om
inom en snar framtid. En av de delar jag aldrig varit riktigt nöjd med
är hur mina kontrollerare behandlar datatransport från modellagret till
vylagret.

Min mallmotor (template engine) är transformsbaserad, och bygger på XSL
via klassen XSLTPRocessor. Då XSLTPRocessor-objektet tar emot ett
DOM-dokument som argument för att generera HTML, måste modellagrets
datasamling förvandlas till ett sådant. Min nuvarande lösning på detta
är verkligen förskräcklig:

1.  Begär en nästlad vektor från modellen till kontrolleraren.
2.  nästla vektorn ännu mer för att all data skall få plats.
3.  Initiera vy-objektet med vektorn som argument.
4.  Importera vektorn till ett DOM-dokument via
    DomBuilder::import(\$data). alla nummernycklar byts ut mot \"rs\".\
5.  Exportera och importera DOM-dokumentet igen för att leka litet med
    HTML\_entities\_decode() och HTML\_entities() för att allt skall se
    bra ut.
6.  Transformera och skriv ut HTML.\

En ful och mycket otrevlig lösning att arbeta med. DOM-dokumentet som
generas av ovanstående algoritm är helt befriade från logisk och
semantisk struktur, vilket gör det mer komplicerat än önskvärt att skapa
XSL-mallar till eländet.

Anledningen till att det blivit såhär är att jag vid implementations
tidpunkt inte hade en aning om hur att bemästra DOM. Så är inte fallet
idag. Jag skall därför återimplementera hela lösningen med ett globalt
DOM-dokument. Datamodellen skall inte återsända vektorer, utan en
elementnod med barnnoder som importeras direkt till det globala
DOM-dokumentet. När mallmotorn sedan skall transformera behövs ingen
löjlig importering, plus att DOM-dokumentets struktur är intakt och
semantisk.

Jag satt idag och lekte med detta, då jag provade blanda två
importtekniker: Vektor till DOM, och extern XML-fil till DOM. Detta
finns uppe i mitt labarkiv:\

-   [Import till DOMDocument](http://src.madr.se/php/dom/dom.php)
-   [Källkod](http://src.madr.se/php/dom/dom.phps)