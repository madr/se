---
title: Indexinkludering och adressfältet
date: 2007-08-20
layout: single.hbs
collection: articles
archived: true
---
De senaste åren har det varit trendigt med indexinkludering i
webbutvecklingssammanhang. Det finns en klar fördel med att göra detta,
eftersom globala konventioner och inställningar görs en gång istället
för flera. En nackdel är att det finns många fallgropar, särskilt för
nybörjare där det kan gå fel. Vanligaste misstaget är att
HTML-utskriften sker selektivt: index.php inkluderar först filen
./header.php och sedan `($_GET['page']).php`. Om den unika sidan
misslyckas att skriva ut bemöts användaren av ett sidhuvud och ett
kryptiskt felmeddelande någonstans på skärmen, vilket är alltifrån
önskvärt.

Vid användning av t ex mallar och vyer är detta problem dock eliminerat,
eftersom HTML-dokumentet kommer i en enda ström istället för flera
selektiva. Och problemet jag nyss beskrev är inte specifikt för
applikationer med indexinkludering. Ett problem som däremot är en direkt
verkan, och ett högst viktigt problem att ta itu med är det här:

<http://madr.se/?controller=blog&action=archive&date=2007-08-28>

Med indexinkludering blir det en massa parametrar som måste skickas
efter frågetecknet. En vanlig besökare ser detta som en enda lång
kryptisk kedja och visar med stor säkerhet inget intresse för den. Själv
tycker jag om att kunna navigera direkt med adressfältet, och jag
föreställer mig att jag inte är ensam om att vilja det. Adressfältet är
ett verktyg som finns i webbläsare, precis som bakåt- och
framåtknapparna, och den är mest dominant sett till dess storlek. Det är
farligt att neka användare användbarhet.

Indexinkludering ställer till det för gränssnittet.

Den absolut bästa lösningen på problemet om man har Apache eller IIS är
att använda en omskrivningsmodul. I Apache heter denna *mod\_rewrite*.
Ovanstående adress kan då skrivas om till

<http://madr.se/webblogg/2007/8/28>

Vilket är betydligt mer semantiskt och användarvänligt. Vill en
användare kika på inlägg från 5:e september går det att ändra direkt i
adressfältet.

Men omskrivningsmoduler går aldrig att räkna med. De kräver
plattformsspecifik konfiguation, både i webbapplikationerna och på
webservern. Det kräver också litet inlärning. En applikation som
fungerar på utvecklingsservern som är Apache har ingen garanti att
fungera om den skall användas på en publik IIS-server. Ett webbhotell
har också makten att neka kunder sådana moduler för deras
säkerhetspolicies (har sett sådant hända för \'mindre\' saker än
omskrivningsmoduler).

Såvida man inte har en egen server eller 100% koll är det alltså en risk
att förlita sig på omskrivningsmoduler. Vad finns det för alternativ då,
för att råda bukt på det tråkiga adressfältet?

Faktum är att jag i detta fall predikar om att gå tillbaka till
enkelhet. Låt alla sidor ligga i egna filer. Vår testsida skulle i så
fall se ut såhär:

<http://madr.se/webblogg/arkiv.php?date=2007-08-28>

Vår sidas adress har inte lika tvättsäker semantik som med
omskrivningsmoduler, men det är betydligt bättre. Dessutom är
implementationen så enkel att den garanterat fungerar överallt där stöd
för PHP finns. Det går fortfarande att hantera utskrift med vyer, det
går fortfarande att skriva komplexa MVC:er och tillämpa designmönster,
eftersom varje fil agerar som kontrollerare. De procedurer som index.php
innehåller i sammanhanget vid indexinkludering kan med fördel flyttas ut
till en egen fil som inkluderas av varje kontrollerare. Det handlar om
ett fåtal rader extra kod.

Faktum är att jag suttit och lekt med just detta till MWA, som agerar
skelett åt den här webbplatsen. Jag ville ha ett skalbart MVC där det
skulle gå att skifta mellan användande av frontcontroller i index.php
och fallet med en fil för varje kontrollerare.

I min implementation finns det två frontcontrollers för
indexinkludering, där den enda är beroende av mod\_rewrite och den andra
inte. Båda implementerar `madr_interface_frontcontroller` och sköter
litet inputvalidering och annat utöver att inkludera en
kontrollerar-fil.

Konstanter och andra viktiga faktorer för körning ligger i init.php, som
inkluderas på första raden.

Min filstruktur:

-   /cache
-   /controller/pages
-   /controller/scripts
-   /lib
-   /log
-   /model
-   /public
-   /view

Jag lyckades uppnå sådan skalbarhet att jag endast behövde flytta
kontrollerarna från controllers/pages och /controllers/scripts till
/public, den enda katalogen som nås utifrån(normalt ligger endast
index.php där). I varje kontrollerare lade jag till

`require '../lib/init.php'`

överst och i de kontrollerare som är \'pages\' lade jag till

`$view = new madr_view($vyfilens_namn); $view->compile();`

sist i koden, då detta normalt sätt sköts av ett madr\_controller objekt
för mig. Och bevare mig väl, det fungerade. Jag är nöjd. :)

Nu när jag slagit mig själv i ryggen litet för att jag är så bra(;p), så
reflektera litet över mina tankar. Blir allt verkligen \'snyggare\' och
\'enklare\' med indexinkludering?