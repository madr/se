---
title: Sharepoint: Katalogdelning med Samba i Mac OS X
date: 2007-10-17
layout: single.hbs
collection: articles
archived: true
---
Jag har i dagarna lekt runt mycket med virtuella maskiner, där min Mac
kör en VMWare-diskbild av en linuxdist. Jag hade bland annat behov av
att dela en katalog i OS X för att linuxdisten skulle kunna montera den.
linuxdisten kom förinstallerad med Samba, och då OS X också har Samba
installerat i grundkonfiguationen valde jag att försöka åstadkomma detta
med just Samba.

Konfiguationsstegen lämnade mycket att önska, dock.

I linuxdistar med Gnome eller KDE förinstallerat finns det (så gott som
alltid) som i Windows ett behändligt \'Dela mapp\'-alternativ när man
markerar en katalog och högerklickar på den. I linuxdistar utan
gränssnitt är det inte svårare än att lägga till ett par rader i
`/ec/smb.conf` för att åstadkomma samma sak.

OS X i standardutförande erbjuder ingenting liknande detta. Varken
högerklick eller några rader i `/etc/smb.conf` kan skapa oss en
utdelning av enstaka kataloger. Möjligheten at dela ut hel hemkatalogen
finns förvisso, men det tycker jag känns onödigt när jag bara vill komma
åt en specifik katalog.

Lösningen, efter litet googlande, gjorde inte situationen bättre. OS X i
standardutförande är beroende av ett gäng registerparametrar som läggs
till i verktygsprogrammet NetInfo Manager för att skapa en simpel
Sambadelning. I Mac OS X Server finns högerklickningsmetoden, men det
hjälpte inte mig det tillfället. NetInfo Manager kan dessutom bara nås
av rotanvändaren. Att starta NetInfo Manager med `sudo` fungerar sålunda
inte: det är utloggning som gäller.

Så hur gör jag då? Att börja installera SSHFS på båda operativsystemen
eller NFS på macen kändes inte lockande, då dessa också löpte risk att
fångas in av detta opraktiska nät av systemregister.

Lyckligtvis har någon redan stälts inför samma frustration, och skrivit
ihop programmet [SharePoints](http://www.hornware.com/sharepoints/):

> SharePoints is an application or a preference pane that makes it easy
> to add and delete share points like in the old Finder. In Mac OS X, by
> default, you are limited to sharing only what is in your public folder
> in your home directory. This program makes it easy to share any
> folder.
>
> In addition SharePoints also brings back users and groups management
> to Mac OS X as well as easy configuration of AppleFileServer (AFS) and
> Samba (SMB) Server properties.

Så om ni vill dela fler kataloger än er egen hemkatalog i OS X, ta en
titt på SharePoints. Det, i kombination med [SharePoints
AutoMounter](http://www.hornware.com/sharepointsautomounter/), borde
vara av intresse för alla som vill komma igång fort med fildelning
mellan OS X, linux och Windows.

(självklart sitter alla *äkta* powerusers med VPN och NFS, men alla
andra räknas också) .