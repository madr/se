---
title: Förlåt, catahyaner
date: 2007-09-03
layout: single.hbs
collection: articles
archived: true
---
Förlåt, kära Catahyaner. Jag är ledsen för att jag inte finns hos er
längre i den tid av förändring som ständigt vilar över föreningen. Jag
ber om förlåtelse för att jag inte kunnat ställa upp och arbeta med mina
plikter som layoutansvarige för Catahya 2 på senare tid. Det har inte
kunnat hjälpas.

Jag kan direkt säga anledningen till mitt val att lämna er: jag har inte
gnistan för Catahya kvar. När gnistan är borta är det inte roligt
längre. Föreningsarbete måste vara roligt för att man skall orka
fortsätta. Under en lång tid bet jag ihop, i tron om att jag skulle få
tillbaka något. Så blev aldrig fallet, och därför är jag nu ute ur
föreningen för att gå vidare med mitt liv. *I\'ve killed my darling*.

Catahya.net har gått hand i hand med mig länge. Sidan och föreningen har
överlevt min student, tre år av universitetsstudier och tre flickvänner.
När arbetet för att utveckla Catahya organiserades hade jag som 17-åring
programmerat ASP i två månader. Nu är jag snart 23, får snart fil.kand.
och söker jobb som utvecklare.

Jag minns en underbar tid mellan nyår 2002 fram tills min artonårsdag i
mars 2003, på den tiden när Catahya var *allt*. Den tiden kommer jag
alltid att minnas med värme. För den tiden tackar jag Diminuendo,
Haldir, Incanus, Tincocar, Saraldor, Elothiel, Mejjad, Tauriel, kotte
och diverse andra.

Jag önskar er, kära catahyaner, lycka till i fortsättningen. Jag har all
tro i världen att det kommer att lösa sig med de problem som idag finns.
Tänk bara på att värna om de *riktiga* resurserna innan det är försent:
de nya, hungriga medlemmarna som har samma engagemang och gnista som
somliga av oss gamla gubbar förlorat.

Somliga problem finns bara om man letar för noga.