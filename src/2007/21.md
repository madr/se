---
title: Vakt
date: 2007-04-17
layout: single.hbs
collection: articles
archived: true
---
För tredje gången gillt gav jag mig på att installera Gentoo linux med K
desktop environment. Och lyckades för första gången bra. :) Jag lyckades
till och med få igång utökat skrivbord för mina två skärmar.

Jag sitter i skrivandets stund och övervakar installationen av
OpenOffice. När den är klar, skall jag gå och lägga mig. Imorgon skall
jag installera Zend Studio, JEE6, Netbeans och Beryl. När detta är
klart, skall jag experimentra litet med WINE och se om jag kan emulera
CS2-paketet till linux.

Om allt går som jag vill, har jag en mycket duglig arbetsstation helt
baserad på fri programvara - och Gentoo linux, till råga på allt. Många
timmar extra av enbart prestigeskäl. Det är gjort likväl, och
förhoppningsvis kommer det inte vara lika omständigt när jag fått göra
det några gånger.

Likväl är Gentoo en omständig dist att ha att göra med i jämförelse med
exempelvis Ubuntu, den linuxdist som idag är mest populär. Att
installera Ubuntu är till och med enklare än att installera Windows XP,
och kommer färdigt med alla program en vanlig användare kan tänkas vilja
ha. All hårdvara identifieras och konfas åt en, och efter 30-50 minuters
installation (beroende på hur kraftig burk man har) är operativsystemet
redo att utforskas.

Gentoo är inte så. Där installeras grundsystemet först. Grundsystemet
består mer eller mindre utav operativsystemskärnan och grundläggande
stöd för nätverk, mus, skärm, och tangentbord. Drivrutiner specifika för
ljudkort, grafikkort eller annat måste läggas till manuellt, och
installationen går ut på att ändra i textfiler och köra scheman.

När väl grundsystemet är installerat - en procedur som tar minst 1-2,
kanske tre timmar beroende på erfarenhet - har användaren två val: köra
strikt konsolbaserat, eller installera ett grafiskt användargränssnitt -
vilket tar uppskattningsvis ytterligare två timmar. Det är inget som
görs på en räkmacka, även om det aldrig är direkt svårt; mer
tålamodskrävande än något annat.\

Jag provade Gentoo för att jag hört om dess styrka i konsolbaserade
miljöer. Eftersom systemet är totalt skalat är jag som systemadmin
mycket fri att göra vad jag vill. MyAnt, som *madr.se* körs på via
webbservern apache och diverse annat, var den första datorn jag
installerade Gentoo på. Och jag kan inte säga att jag blivit besviken.

För att få litet mer utmaning ville jag installera en
desktopkonfiguation på MyMonkey, den dator jag normalt kör Windows på då
den är mitt kreativa verktyg. X11/Xorg, som lägger grunden för grafiken
(muspekare, fönster et cetera) är en bitch att installera, och jag gick
bet de första gångerna. Nu är det däremot igång. :)

Skall bli spännande att se om jag kan ersätta alla användningsområden
för MyMonkey med Gentoo. Windows XP är fortfarande det bästa OS jag
suttit i, men det vore bra att förbereda sig inför framtiden; jag vet
för mycket om Vista för att ens vilja prova, än mindre installera det på
en av mina datorer.

Jag passade även på att inleda jobbet på min killer-layout. Nya
teckensnitt och andra länkar. Yey. Måste ju börja någonstans, eller hur?