---
title: Om Internet Explorer var en bil
date: 2007-04-15
layout: single.hbs
collection: articles
archived: true
---
En bekant skickade i dagarna en länk till blogginlägget [if Internet
Explorer was a car](http://www.wait-till-i.com/index.php?p=65). Jag
känner mig så pass fräck idag att jag ger en fri översättning av
inlägget:

-   En morgon finner du att bilen står på garageuppfarten, och det är
    omöjligt att flytta på eller bli av med den.
-   Motorn startar så fort du närmar dig den, vilket verkar litet
    konstigt. Men den verkar gå fint nog, så det är i alla fall inget
    hotfullt.
-   Alla andra verkar köra den här bilen, så du ger den ett försök.
-   Den är rätt rolig att köra - verkligen busenkelt! Du behöver till
    exempel inte träffa gaspedalen för att accellera; att röra foten mot
    pedalen eller trampa på något närliggande räcker.
-   Den slänger litet i kurvorna och guppar något förskräckligt på nyare
    vägar, men det är ett världsligt problem - de som utvecklar den här
    bilen sitter med all säkerhet och försöker lösa det.
-   Av någon anledning läcker taket, och när du frågar andra ägare om
    lösningar på problemet råder de dig att skaffa en tjock jacka av
    vattentåligt material. Den bästa jackan tycks vara tillverkad av
    Symantex™.
-   Det finns gott om parkeringsplatser i trakterna, men så fort du vill
    använda någon av dem dyker det upp en massa reklamskyltar som
    blockerar vägen. Men skaffar du CowCatcherXP2™ blir du av med dem.
-   Efter att ha kört i några mörka alléer täcks vindrutans ena halva av
    spelhallsreklam med jämna mellanrum. För att råda bukt på dem,
    påbjuds du att skaffa SpotwareRemoverTowel™. Det tar en stund och
    flera försök att få rutan ren igen, men det är helt normalt.
-   Det händer att du blir omkörd av snabbare bilar som spelar klassisk
    musik, och mjukt (även på de nyare vägarna) gående bilar med
    rävsvansar i backspegeln. De ser litet häftiga ut, men varför bry
    sig? Deras ägare verkar vara knäppgökar.
-   När du tittar litet närmare ser du att ägarna har utrustat sina
    bilar med tillbehör som ökar bilens komfort vid användning. De
    berättar att de fått dessa från \"Extension shops\" där allt ges
    bort gratis. När du frågar efter detsamma, får du höra att det
    kostar pengar.
-   Om du parkerar i garaget och stänger bildörren för att underhålla
    den, får du ett meddelande där du verkligen är rådd att befinna dig
    ute på vägen vid reparation och underhåll.
-   När du målar bilen eller vill byta mot bekvämare stolar, inser du
    snabbt att färgen aldrig täcker riktigt hela bilen och att stolarna
    nätt och jämt sitter där de ska om du tillför en massa självhäftande
    tejp. Å andra sidan är det plättlätt att ändra färg på däcken och
    att få nummerskylten att övergå från svart till vitt.

Några kommentatörer gav även några kompletterande egenskaper av bilen:

-   Att tanka bilen är litet klurigt. Kom ihåg att bilen, till skillnad
    från andra bilar, inte går på standardbränsle utan behöver särskilt
    bränsle. Standardbränsle får bilen att gå för fort hela tiden eller
    bete sig konstigt. Finns det inga småmjuka bensinmackar i din stad,
    och du tvingas använda standardbränsle, måste du tillföra
    alternativa \"Hack\". Du måste också vara noga med att berätta
    vilken bilmodell du skall välja bränsle med tillhörande hack för.
-   Även om bilen guppar som den gör på nyare vägar, är stötdämparna så
    pass mjuka att du inte märker av det alls.\
-   Vindrutetorkarna beter sig underligt - endast de bakre tycks fungera
    som de ska.
-   Att ta med passagerare är också litet svårt, då bilen har tre dörrar
    och inte har framsäten som kan vikas fram.
-   När du vevar upp rutan, lyckas fönstret aldrig gå ända upp. Och är
    fönstren i PNG-glas kan det vara litet svårt att urskilja något ur
    dem.\