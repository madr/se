---
title: Optimering och normalisering av CSS
date: 2007-02-01
layout: single.hbs
collection: articles
archived: true
---
Så här innan maten passar jag på att skriva ner litet tankar om den
kommande artikelserien. Jag har under det senaste året kommit till många
nyttiga insikter om hur Cascading Style Sheets(CSS) bör utformas på ett
bra och överskådligt vis. Det är inte alla som ser poängen med det, men
faktum är att det är en svårgreppbar konst att utforma CSS-filer smart.
Några hundra deklarationer, där selektorer och klasser blandas friskt i
en fil modell \"Scrolldöden tretusen\" är nog för att sänka många
webbutvecklares humör.

I och med Webb 2.0 är det desto viktigare att hålla (X)HTML-strömmar
kliniskt rena från layoutlogik. kontentan av detta är att CSS-filernas
radomfång skjuter i höjden. Det finns många fällor på vägen: redundans,
duplikat och inkonsekventa eller bristfälliga namnkonventioner för att
nämna några.

Jag har själv klurat en hel del på detta, och i och med *madr.se*, mina
projekt i jobbet och även de större ideella projekt jag är delaktig i
har det varit nödvändigt att revidera projektens CSS åtskiljiga gånger,
då jag som utvecklare ägnar mer tid åt att vara vilse i CSS-djungler än
att få något gjort.



1.  Selektorer eller klasser?
2.  Filstruktur

Observera att inget jag säger skall tas som sanning och det klokaste.
Jag kommer garanterat att hittat andra lösningar jag tycker är smartare
redan nästa månad. ;p