---
title: Free software only!
date: 2007-04-19
layout: single.hbs
collection: articles
archived: true
---
Jag har i dagarna installerat Gentoo linux på
[MyMonkey](../../om/datorer#mymonkey). Det var över ett år sedan sist,
och denna gång hade jag tänkt göra ett mycket seriöst försök i ett
projekt jag länge haft i åtanke.

Jag vill ersätta Windows med linux.

Linux har idag allt en student- eller kontorsdator kan tänkas behöva.
Via emulatorerna Wine och Cedega går det dessutom att emulera spel och
andra program som saknar motsvarighet i linux. Att gå över till linux
med MyMonkeys användarprofil är däremot litet klurigare.

Varför vill jag göra det? Det ger mig en del fördelar. Linux och alla
dess program är fritt att använda, vilket skulle garantera att jag inte
hamnar i trångsmål om min musik, mina hemsidor eller något annat alster
skulle generera pengar.\

MyMonkey är mitt verktyg för det kreativa flödet, och vid den datorn gör
jag följande:

1.  Designa skivomslag och tillhörande konvolut
2.  Redigera foton
3.  Programmera softsynthar (trummor, stringsessions et cetera)\
4.  Spela in musik på multipla kanaler
5.  Redigera inspelningar
6.  Mixning och mastering av ljudmix
7.  Designa hemsidor
8.  Programmera applikationer i Java\
9.  Programmera LAMP-baserade webbapplikationer

Mycket av ovanstående gör jag redan i linux utan problem. Java(8)
exempelvis är plattformsoberonde, och Netbeans och alla tillägg
(mobility pach, Enterprise pack med flera) finns redan till linux. Där
är det alltså inget steg att ta över huvud taget. Detsamma gäller
programmering av webbapplikationer(9). Då jag redan har en komplett
konfiguation på [MyAnt](../../om/datorer#myant) tillgänglig via SSH
behöver jag bara en editor/IDE som kan ansluta direkt till MyAnt via
SFTP. Mitt val är för det ändamålet är Zend Studio.

Designbiten, för såväl webbdesign som skivomslag och tillhörande
konvolut, är däremot svårare. I Windows är mina favoriter för dessa
ändamål Adobes produkter InDesign, Illustrator och Photoshop. Dessa
program är fantastiskt kraftfulla, och jag har ännu inte kikat på några
linuxalternativ annat än GIMP. Jag vet dock att det finns mer därute,
och jag kommer attfölja upp det här i bloggen.

Ljudredigeringsbiten är om möjligt ännu klurigare. Där har jag ingen
erfarenhet alls. I Windows har jag erfarenhet av Cubase och Cakewalk för
inspelning, mixning och mastring, och jag har skött softsynthar via
Reason. Dessa program är alla himmelska att arbeta med, och det kommer
att ta tid för mig att ställa om. Jag har kikat runt och hittat en del
program som verkar vettiga. Även detta skall jag följa upp här i
bloggen.

Hägran, mitt musik- och måleriprojekt som fortstrider mycket långsamt,
är tänkt att bli det första projekt jag gör med stämpeln \"Free Software
only!\" på. Det skulle vara grymt tufft om jag lyckades, då det skulle
bevisa att linux är bra mycket mer kraftfullt än vad många tror.
Alldeles för många kör piratkopierat för att spela in msuik och designa
anvancerade trycksaker. I många fall är inte ens det underliggande
operativsystemet lagligt köpt.

Jag vill bli poweruser. Lyckas jag, får jag en egotripp som heter duga.
:)

Förvänta er en artikelserie i detta, i takt med att jag fortskrider med
min kreativitet.