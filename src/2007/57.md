---
title: madr.se byter ner sig till html 4.01
date: 2007-12-05
layout: single.hbs
collection: articles
archived: true
---
Den utlösande faktorn kom slutligen. Madr.se slutar nu med XHTML 1.0
strict som doctype och validerar istället som HTML 4.01 Strict. Koden
behålls dock intakt för att vara kompatibel med XHTML i framtiden.


 Varför?

Mac-användare med
[Shiira](http://shiira.jp/en.php "Shiira webbläsare för mac")
installerat lär inte ha blivit glada när den nya sidan lanserades. För
denna webbläsare dyker XHTML med MIME-typen `application/xhtml+xml`
nämligen upp som ett XML-blad. Bara en DOM inspektor och inget mer.
Ingen CSS, ingenting.


 HTML är inte att byta ner sig!

Jag hade i åtanke att byta doctype redan innan lanseringen av nya sidan.
Främsta anledningen är att det bara för med sig nackdelar att ha XHTML i
dagsläget. Jag talar nu om XHTML i sin rätta miljö, som Extensensible
HTML.

-   IE stödjer det inte. IE öppnar upp en *Spara som*-dialog vid blotta
    anblicken (i bästa fall).
-   Shiira får spel.
-   Safari 2 accepterar like IE inte heller `application/xhtml+xml`.

För de webbläsare som stödjer XHTML dras man med andra problem, där
främsta tordes vara att icke välformulerade HTML-dokument **kraschar**.
En utebliven frontslash på ett `<br/>` eller omkastad ordning på
avslutningstaggar dödar hela sidan och skickar ett tekniskt, otrevligt
felmeddelande i stil med \"malplaced element at line 213, column 32\".
Dett är inte direkt lämpligt för den moderna webben, där besökares input
är vikigare än någonsin tidigare.

Då 40% enligt min rapport på Google Analytics redan nedgraderas till
`text/html` av [Mitt PHP-script för graciös
nedgradering](/blog/35 "Riktig xhtml, 11/7 2007"), låter jag detta gälla
alla besökare i fortsättningen. Även om jag som utvecklare är redo för
XHTML och kan hantera det, är det rätt meningslöst när en stor del av
webben i allmänhet inte är det.

**Uppdatering:** Det jag glömde nämna apropå att byta ner (mellan
raderna finns två par kaninöron) är att ingenting går förlorat med HTML
istället XHTML. Mitt innehåll är fortfarande skilt från såväl
presentation som interaktion, och är lika rik på semantik som förut. Och
så kommer det att förbli. HTML är nog så kompetent och lämnar inga
frågetecken beklädda med orosmoln, varken från min eller användarens
sida. De fördelar jag i teorin hade med XHTML som doctype är i praktiken
inte verklighet, då *somliga* webbläsare inte vill veta av en majoritet
av dem. Att köra XHTML som `text/html` är detsamma som att köra vanlig
HTML, och jag tänker inte göra intryck av att vilseleda någon. Riktig
XHTML skall köras som `application/xhtml+xml`, annars får det vara.