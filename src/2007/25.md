---
title: Internet Explorer på linux
date: 2007-05-16
layout: single.hbs
collection: articles
archived: true
---
En av de viktigaste frågorna att ställa sig själv när man vill byta från
Windows till linux är vad för program man är beroende av. För
webbutvecklaren är en av dessa program Internet Explorer.

IE är mycket nödvändig för webbutveckling, då världens populäraste
webbläsare också är den webbläsare som erbjuder mest undantag av regler.
Det går helt enkelt aldrig att veta säkert på förhand hur implementation
av struktur och stilar ser ut. Av det skälet backar många för att
webbutveckla på Mac eller linux, eftersom det är oundvikligt att i något
skede vara i behov av Windows för att testköra webbprojekt.

Så trodde också jag - tills jag snubblade över
[IEs4linux](http://www.tatanka.com.br/ies4linux/page/Main_Page).

IEs4linux är ett bashscript som installerar IE5, IE5.5, IE6 och IE7
beta. Bashscriptet använder sig av emulatorn Wine, vilket innebär att
denna skall vara installerad. Det krävs ingen linuxvana alls för att
köra scriptet, och installationen tar mindre än två minuter på en hyfsad
dator.

Användaren får själv välja vilka av webbläsarna som skall installeras.
IE6 är den enda som intressant i dagsläget, då de förgående idag är döda
webbläsare och inte har lika hög prioritet. Enligt mig, då.

Att installera Internet Explorer 7 är litet klurigare, men fortfarande
ingen utmaning. Via argumentet *---beta-install-ie7* installeras betan
till IE7. Men betan är inte lika intressant som originalet. Originalet
kräver några rader extra att skriva.

Folk har gjort det redan, som tur är. Webexposé behandlar ämnet
effektivt i [Internet Explorer 7 on
Linux](http://webexpose.org/2007/01/07/internet-explorer-7-on-linux/),
postad 7 januari i år. För att få igång IE 7, gör följande:

-   Ladda hem en uppgraderingsinstallation av IE7 (i exemplet, [En
    .EXE-fil tillhandahållen av
    Google](http://www.google.com/toolbar/ie7))\
-   Skapa en kopia av IE6-katalogen och döp den till IE7.
-   ändra rättigheter.
-   Kör cabextract.\
-   Komplettera med några dynamiska bibliotek.
-   Skapa länk.\

Stegen kan med fördel kopieras över till en textfil och köras som
bashscript.

Från och med idag har jag sålunda en komplett testplattform för
webbutveckling. Underbart! :D

Jag passar även på att berätta att webbloggen kommer att reduceras litet
i och med nya designen av hemsidan. Webbloggen kommer från och med då
att rikta in sig på *skapande*, *webbutveckling* och *linux*. Bloggen
kommer också att bli taggbaserad istället för kategoribaserad. Den nya
designen och sidan kommer upp under juni.\

Seså, ge linux en chans nu. Nu har webbutvecklare inga ursäkter längre!