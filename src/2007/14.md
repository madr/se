---
title: Organisation av CSS-filer
date: 2007-02-17
layout: single.hbs
collection: articles
archived: true
---
Jag lovade att skriva litet om filstrukturer vad gäller CSS. Senaste
veckorna har jag jobbat fram en struktur som passar mig personligen, och
det är den jag skall visa nu. Jag reserverar mig dock för att mina
formuleringar inte är de bästa, då detta är det sista jag gör innan jag
uppsöker sängen.


 Globalt och temaspecifikt

Först av allt vill jag säga att jag gör skillnad på global CSS och
temaspecifik CSS, då jag alltid utgår från att mina projekt skall kunna
växla mellan flera layouter (färgteman, i den simplaste formen av
byten). Min public-katalog (som innehåller allt presentationsmaterial)
ser ut såhär vad gäller css:

./css\
./img\
./themes/SmurfBlue/css\
./themes/SmurfBlue/img\
./themes/GargamelBlack/css\
./themes/GargamelBlack/img

I CSS-katalogerna finns alltid minst en representant av de filer jag
skriver om. Har jag globala konventioner för min layout implementeras
dessa i ./css istället för i ./themes/\*/css. För det allra mesta brukar
detta innebära att det som bestäms globalt inte behöver nämnas alls på
temanivå, och då brukar jag helt enkelt skippa att över huvud taget ha
filen representerad i temakatalogerna.


 CSS-filerna och dess funktioner 

-   **layout.css**\
    Importerar de andra filerna, samt positionerar de element som är
    kräver absolut/relativ positionering.
-   **classes.css**\
    Innehåller atomära klasser som har specifika, bestämda egenskaper
    och beteenden.
-   **selectors.css**\
    Märkesspecifika attribut, samt kompletterande attribut som inte kan
    definieras av klasserna, t ex unika bakgrundsbilder eller
    dimensioner.
-   **dimensions.css**\
    Hela layoutens dimension. Avgör om sidans bredd/höjd skall vara
    statisk eller dynamisk.
-   **fixes.css**\
    För fulhack och kompletterande CSS för att jämna ut
    tolkningskiljaktigheter mellan webbläsare.
-   **mail.css**\
    Enbart föt HTML-mail. Rätt valfri, om man säger så.

Det var det. Exempelfiler, som mer eller mindre innehåller
basuppsättningen, finns att beskåda bland kodsnuttsarkivet:
<http://src.madr.se/css/blankFiles/>


 Namn- och indenteringskonventioner

Mina klasser är alltid skrivna i kamelCase,
inledandeVersalVidVarjeNyttOrdUtanMellanrum. Såsom konventionerna är i
språket Java har jag dessutom valt att skriva inledande versal på hela
namnet. mina selectorer, däremot, har inledande gemen i sina namn.

Klasser döps i så lång mån som möjligt efter dess funktionalitet i
presentationen, inte vad de faktiskt implementerar. Namnet
div.SektionMenu är bättre beskrivande än div.LeftColumn så menyn kan
skifta mellan vertikal, horisontal eller mellan höger och vänster.

Uppenbara klasser, främst de universiella, är undantaget - då de i regel
är mycket simpelt implementerade och för att class=\"TxtAlignRight\" är
något tjusigare än style=\"text-align: right;\" enligt mig.

Några kortformer förekommer:

-   txt = text
-   flt = float
-   col = column
-   nav = navigation

Vad gäller indentering: Jag skrev förut i BSD/Allman, med en gigantisk
summa rader som följd. Jag skriver numera i BSD/KNF för att slippa undan
detta. Efter ett tag vänjer man sig vid att läsa, och då blir det bara
trevligt. Men givetvis skall alla välja sin personliga
indenteringskonvention.


 \"Dokumentationskommentarer\"

Överst i alla filer har jag litet lull-lull. Det är verkligen ingenting
som måste finnas i CSS-sammanhang, men personligen tycker jag att det är
god sed. **\@media screen** och författare i synnerlighet borde finnas i
alla css-filer som skrivs, i takt med att användning av annan media
kommer att öka.

Kika nu igenom mina exempelfiler och kommentera. Jag är tacksam för alla
förslag om förbättring jag får. :) Kritisera!

Jag tog mig också friheten att skapa ett andra exempel, där jag använt
mig av klasser och selektorer för att börja ge exemplet litet stilar.

-   [Exempel, utan stilar
    applicerade](http://src.madr.se/css/blankFiles/example.html)
-   [Exempel med stilar
    applicerade](http://src.madr.se/css/blankFiles/ex2/example2.html)