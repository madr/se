---
title: Formulärvalidering, route 1
date: 2007-06-13
layout: single.hbs
collection: articles
archived: true
---
Istället för att göra något vettigt ägnade jag dagen åt att leka litet
med DOM och JavaScript för att uppnå basfunktionerna till ett
valideringsskript för formulär.

Formuläret jag utgått ifrån är ett typiskt registreringsformulär,
innehållande de uppgifter som står som självskrivna vid registrering i
forum och communityn.

-   Användarnamn
-   Lösenord
-   E-postadress (kan självklart också appliceras på konton för MSN och
    Google Talk)
-   Checkboxgrupp med krav på minst ett kryss
-   Godkännande av användarvillkor
-   \'Detta är inte spam\'

Detta är ett av mina första projekt inom DOM skriptande, och jag hade i
åtanke att göra skriptet icke påträngande (unobtrustive). Därför finns
inga funktioner eller händelsehanterare statiskt i HTML-dokumentet.

Vid nästa revidering av skriptet tänker jag lägga till ytterligare litet
förbättringar och tillägg, som inte fick komma med i första versionen:

-   Validering av (vanligtvis) icke obligatoriska fält, såsom
    ICQ-nummer, telefonnummer, födelsedatum et cetera.
-   Hjälpfunktioner ( t ex \'markera alla\'-knapp för checkboxgrupper),
    ej statiskt i strukturen utan renderat med JavaScript
-   Förbättringar av det som redan finns

En annan aspekt är såklart serversidan. JavaScript räcker *inte* för att
säkra formulär. Från serversidan kan det också vara vettigt att, förutom
validering av sänd data, implementera genererade fältnamn eller en
CAPTCHA. [Emil Hernvall](http://blog.c0la.se) behandlar dem båda i
artiklarna [PHP Kokbok: Alternativt sätt att mota
spammare](http://blog.c0la.se/blog/72) och
[CAPTCHA](http://blog.c0la.se/blog/54).

Koden finns tillgängligt under mitt arkiv. Då jag är novis har jag inte
rätten att kalla koden perfekt. Alla tips om förbättringar är självklart
välkommet. :)

-   [structure.html](http://src.madr.se/js/forms/structure.html) - testa
    själv här.
-   [filkatalogen](http://src.madr.se/js/forms)