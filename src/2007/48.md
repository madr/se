---
title: VLC och audioscrobbler i Mac OS X
date: 2007-09-27
layout: single.hbs
collection: articles
archived: true
---
Tycker du iTunes suger? Är det frustrerande att bara iTunes och Songbird
har stöd för Audioscrobbler, som [Last.fm](http://last.fm) använder?
Tycker du VLC är ditt bord?

Då kan nog detta inlägg vara av intresse.

Jag snubblade över beskedet att [Audioscrobbler finns i och med VLC
0.9](http://wiki.videolan.org/index.php/Mini_Projects#Audioscrobbler)
tidigare i år. Det var dock inte förrän idag som jag gjorde ett ärligt
försök att få igång det på min mac. Eftersom jag själv fick leta med
lupp för att veta hur jag skulle bära mig åt, misstänker jag att fler
sitter i samma sits och kanske fastnat.


 0. Installationsfilen

Nuvarande stabila version av VLC är 0.86. För att kunna rapportera till
Last.fm måste en nightly build av 0.9 användas. Gå till [VLCs arkiv över
Nightlies](http://nightlies.videolan.org/) och välj ditt system, och
välj den senaste du hittar. Jag har version
[trunk-20070828-0147.dmg]{.file} för *Mac PowerPC*.


 1. Aktivera Audioscrobbler

Efter att VLC installerats, aktivera audioscrobbler via *Preferences /
Interface / Control Interfaces* där \'Audioscrobbler submission Plugin\'
kryssas i.



 2. Ställ in användaruppgifter för Last.fm

Allt klart, tänker de flesta och är nöjda. Tills de får upp en
upplysande dialogruta som säger åt dem att sätta användarnamn och
lösenord för last.fm. Själv sprang jag runt sisodär ett dussin varv i
inställningarna för VLC utan framgång, och via google lyckades jag klura
ut att det inte går att göra via det grafiska gränssnittet.

Förändringarna måste göras i [/Users/\[ditt användarnamn
här\]/Library/Preferences/VLC/vlcrc]{.file}, som enklast nås via
terminalen (finns i *(/Applications / utilites*) och programmet *nano*,
en konsolbaserad textredigerare. Så avsluta VLC, starta Terminal och
skriv in följande:


1.  `sudo nano -w /Users/[ditt användarnamn på datorn]/Library/Preferences/VLC/vlcrc`
2.  `password:`

När lösenordet accepteras öppnas nano. Tryck ctrl+w och skriv lastfm,
avsluta med enter. Avkommentera (ta bort inledande fyrkanter) och fyll i
med dina uppgifter, ex:

1.  `# Username (string)`
2.  `lastfm-username=[ditt användarnamn på last.fm]`
3.  `# Password (string)`
4.  `lastfm-password=[ditt lösenord på last.fm]`

Spara ändringar i filen med att trycka ctrl+o. Avsluta sedan *nano* via
ctrl+x.

Nu är Audioscrobbler igång.


 Saker som inte fungerar i min nightly build (trunk-20070828-0147.dmg)

-   Inget stöd för OGG vorbis i Audioscrobbler. Filerna spelas, men
    rapporteras inte in.
-   VLC kraschar när filer läggs till spellistan via \'Open file\'. Att
    ha VLC öppet och dra filerna från ett Finderfönster fungerar dock
    utmärkt.

Så nu är det bara att uppgradera med nightlies tills 0.9 släpps
officiellt. Songbird och iTunes kan fara åt pipsvängen för min del, nu
när mitt älskade VLC äntligen kan rapportera in låtar till last.fm åt
mig. :)