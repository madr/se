---
tags: tech, 2015, ttl
date: 2015-07-17
template: post.html
title: Nya programmeringsspråk jag vill lära mig hösten 2015
layout: single.hbs
collection: articles
---
Jag skrev tidigare om att [jag vill kika på React.js hösten 2015](/b/ttl-2015-web/). React kommer behöva tid att smältas och vila för mig, så jag har gott om tid för att kika på andra saker också, exempelvis nya **programmeringsspråk**.


## Fortsatt koll på C

C är på något vis **Fadern till alla programmeringsspråk** jag behärskar idag, eller åtminstone en äldre släktning.

Jag har i skrivandets stund kommit dryga tredjedelen in i [Learning C the hard way](http://c.learncodethehardway.org/book/). Jag har såklart kännedom om [C-bibeln eller K&R](https://sv.wikipedia.org/wiki/The_C_Programming_Language) men har ännu inte börjat läsa den.

Det som motiverar mig att lära mig C är att jag vill programmera **på riktigt**. Syntaxen är med bakgrunden jag har inte svår att greppa. Saker som **pekare** och **statisk typning** däremot är jag inte så van vid.

Inga garbage collectors ser jag som en rolig utmaning, ned manuell allokering och friande av minne. Det är nyttigt att förstå saker från grunden, föreställer jag mig.

Min arbetsmetod blir en närmast akademisk studie: **läsa K&R** och därefter skriva **något sorts lib eller cli-program** i C.


## Vala istället för C#

Jag är inget större fan av Windows som eko- och operativsystem, men jag har ingenting emot **C#** som programmeringsspråk.

Jag är desto mer förtjust i linuxbaserade operativsystem, nu senast [ElementaryOS](http://elementary.io) vars skrivbordsmiljö är skrivet helt ifrån grunden med **GTK+**, **GObject** och **Vala**, där den senare [påminner en hel del om C#](https://wiki.gnome.org/Projects/Vala/ValaForCSharpProgrammers).

Jag har flera skäl att lära mig Vala, [vilket jag nämnt tidigare](http://www.madr.se/b/vala/).

Jag vill bidra till Linux-desktopen genom att skriva appar nativt i GTK+. Appar som gör nytta och löser mina problem utan att kräva Qt, wx eller något annat tungt eller asfult grafiskt lib. 

Att koda program är dessutom ett skönt avbrott mot att koda enbart web.

Min arbetsmetod blir därför att **skriva något program i Vala** och **släppa det som öppen källkod**.