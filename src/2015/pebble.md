---
title: En vecka med Pebble
date: 2015-05-04
template: post.html
layout: single.hbs
collection: articles
---
Idag är det en vecka sedan mitt exemplar av [Pebble Watch](https://getpebble.com/pebble) kom hem. Klockans syfte är att ge mig ett första intryck av [Smart Watches](https://en.wikipedia.org/wiki/Smartwatch): dess funktioner, uppenbara styrkor och potential för den stora massan.

Jag har själv varit rätt skeptisk mot Smart Watch som koncept, men har nu hamnat i läget att jag vill bilda mig en uppfattning i egenskap av webb- och apputvecklare som vill fortsätta vara skarp och relevant.

## Positivt

[Matt Gemmell][1] slog huvudet på spiken, även om han skriver om Watch:

> The Watch’s size, and the need to raise your wrist, discourages prolonged reading, which automatically makes you filter what you deal with. On the iPhone, or any of its ancestors further up the tree, the default mode of response is *now*. On the Watch, it’s *later*.

Vidare nämner Gemmell att notiser och aviseringar fått sig ett lyft, då de kan bearbetas direkt utan att ta upp telefonen och därmed fastna i fällan att göra 5-6 andra saker än bara kolla vad som aviserats.

Jag är själv allergisk mot allt vad notiser heter och är hård förespråkare för [DND-läget 00:01-23:59](http://david.elbe.me/focus/2015/01/05/notifications-are-killing-your-productivity.html) för att slippa aviseringar högt och lågt. Jag blir uppjagad av dem och låter dem få mig att glo på telefonens skärm alldeles för många minuter extra per dag. I perioder kör jag utan Smartphone för att helt döda alla aviseringar och begränsa ner telefonens funktion till enbart samtal och SMS från nära vänner eller familj.

Med Pebblen har jag konstaterat att telefonen blir liggandes i fickan eller på den avlastningsyta jag lade den på. Det viktigaste når mig på klockans skärm, och ett knapptryck tar bort notiserna efter att jag läst dem.

För första gången **blir jag inte störd av notiser**. De ger mig mervärde utan att få mig att bli less eller känna mig avbruten eller störd.

Pebblen är mig veterligen också ett starkt bidrag till höjd trafiksäkerhet, av alla saker. Det har också [Jonathan Snook](http://snook.ca/archives/review/moto360-pebble) noterat:

> They’re less intrusive than a phone and easier to glance at. While driving, I find it nice to just glance at my wrist to see if it’s important. If I’m in a meeting and my phone rings, I can quickly dismiss the call.

Jag kunde ta samtal och läsa de viktigaste SMSen när jag körde bil i veckan, utan att behöva lyfta telefonen ur fickan eller släppa händerna från ratten. Jag har inte testat att cykla ännu, men även där tror jag att det kommer att kännas mer tryggt.

## Negativt

Att ha ett armbandsur är litet ovant: jag kör inte ens smycken eller annat runt handlederna utan är van att vara helt fri i dem.

Pebblen är **the core basics**. Mer premierade klockor som Apples Watch och diverse klockor med Android Wear är strået vassare, men dessa är alldeles för dyra för att andra än nördarna ska vilja ha någon. Det är Pebble som kommer att bli instegsmodellen för konceptet Smart Watch.

Det är en till sak att hålla laddad. Pebblen är tacksam då den håller i en vecka, men dess dyrare syskon garanterar inte mer än en dags batteri. 

## Fortsatt skeptisk

Jag fann att Smart Watches har en plats i min vardag, men jag är fortsatt skeptisk till att detta kan bli något. Pebble var en pionjär 2013 och är faktiskt omatchad på vissa plan av såväl Apple som Android-tillverkare. Jag tror att det behöver komma bättre produkter till marknaden.

Jag har här främst berört notiser, då det är vad Pebble är riktigt bra på. Jag tror att klockorna behöver kunna mer för att bli riktigt skarpa och åtråvärda. Det behövs appar och tillämpningar som är **on-the-spot**.

[1]: http://mattgemmell.com/distractions/