---
title: 2014, året som gick
date: 2015-01-23
template: post.html
tags: yearpassed
layout: single.hbs
collection: articles
---
Ännu ett år är avslutat, varvid det är lägligt att skriva litet om de 12 månader som gått. Jag tänker huvudsakligen hålla mig till ämnet webbutveckling och programmering, men tänker också skriva mer om den privata sfären än jag annars brukar.

## Tekniker jag älskat under året

Detta år har jag verkligen kört **full-stack development** - allt från att skriva cronjobb till att knuffa pixlar i en design. Framförallt har jag **kodat**, inte bara labbat och omvärldsbevakat.

 * **Django** fortsätter växa för mig som ramverk. Det ska krävas ett mycket tydligt behov för att jag ska välja **Flask** till något alls i framtiden. Django är vad jag trodde **Rails** skulle vara för mig. 
 * **Node.JS** i kombination med **Express** har jag gett upp försöken att möta halvvägs. JavaScript i all ära, jag skriver gärna kod - men det hör hemma i webbläsare för mig, inte på Backend. Där föredrar jag **Python**, **Ruby** eller PHP (förutsatt att det är **Laravel**).
 * **Grunt** och **Gulp** däremot - där kan vi snacka styrkor! **NPM** är fullt av delikatesser för mer frontend-orienterade behov. **JSLint**, **JSHint**, **CSSLint**, **Less**, **LibSass**, **KSS**, **StyleMocco** ... allt finns.
 * Jag har börjat använda **bärbar dator** igen - spontant kodande och skrivande har hittat tillbaka!
 * **Arch Linux** - min gamla stationära tuffar på med samma Arch-installation som förra året. **GNOME** är sig likt.
 * **PyCharm** - i valet mellan att uppgradera IntelliJ IDEA eller köpa en helt dedikerad IDE för Python föll valet tillslut på PyCharm. Funkar finfint på såväl Mac som linux, för att inte tala om **Windows**: det är nu inget problem för mig att få saker gjort i något OS.
 * Med **Wordpress** har jag mött vägs ände - det är ett CMS för redaktörer, inte utvecklare.
 * **RESTFul API:s** - förutom att arbeta med API:er en massa hann jag även med att utveckla två stycken. Känns bra! I ett av fallen användes **TastyPie** - det är värt en bloggpost ensamt.
 
Jag passade även på att utvärdera några static site generators, eller **Flat file CMS** som de även kallas. **Ghost** var bara konstigt, **Pelican** för trögt. **MetalSmith** var precis vad jag letade efter.

## AFK

Skriver jag AFK-året 2014 i punktform blir det rätt brutalt.

 * Jag rakade av mig skägget.
 * Jag sade upp mig från [Adeprimo](http://adeprimo.se), min arbetsgivare och extrafamilj sedan 2007, för att börja jobba i Åre (mer om detta kommer senare). 
 * Jag och fästmön valde att gå skilda vägar, efter två och ett halvt års förlovning och åtta års förhållande. 
 * Hela sommaren och hösten var jag **nykär** i min nya flickvän.
 * Jag gick ner ytterligare 4kg, med en invägning på 78kg innan jul (som en jämförelse: våren 2013 låg jag på 89kg).

## Lästa böcker

 * [Fool's Assassin](http://www.anobii.com/books/Fool's_Assassin/9780007444175/01894ee30dd7cab8ea) *av* Robin Hobb  
 En ny serie om Fitz. Vet inte vad jag ska tro riktigt, boken kändes mycket trögläst och behandlade alldeles för mycket vardagstristess som jag fördragit som oberättad.
 * **Sagan om Ringen** och **Sagan om de två tornen** *av* J.R.R. Tolkien  
 Omläsning. Ohlmarks version är tungläst!
 * **Retinafy.me** 1.2 *av* Thomas Fuchs  
 Uppdaterad med nya förutsättningar, kick-ass på alla sätt och vis.
 * **Sass for Web Designers** *av* Dan Cederholm    
 Lättläst bok om att börja med Sass, på rätt sätt.
 
## Klart och betalt

Hej 2015, hur är läget?