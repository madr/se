---
title: Erfarenheter av att köpa digital ljudanläggning
date: 2015-04-10
template: post.html
layout: single.hbs
collection: articles
---
Jag har aldrig ägt en ljudanläggning som är riktigt bra, men jag har haft förmånen att få känna på  kvalitetsljud och mediokert ljud. Nu när [jag fyller jämt][1] hade jag tänkt slänga mig in i  HiFi-träsket ("Hajj-Fi", som i *High Fidelity*).


## Ljud för det lilla rummet

Mitt vardagsrum är litet (mindre än 20 kvadrat) och avlångt, med bildskärm[^a] och högtalare placerad på ett ej centralt ställe i rummet. Att köra med "bioljud" är således en aning overkill. Jag lyssnar främst på musik på lagom hög volym, men vill ha möjligheten att få litet mer punch i ljudet när jag tittar på en serie eller en film.

Tidigare i vardagsrummet stod en kompaktstereo med ett par kompakthögtalare och en subbas, vilket kändes alldeles lagom. Jag gillar det konceptet och vill fortsätta på det då det tillgodoser mitt behov utmärkt.

Resten av detta inlägg berättar om processen. Här är dock en förteckning över grejorna jag idag kör.

 * **Förstärkare**: Denon PMA-50
 * **Högtalare**: DALI Zensor 1, DALI SUB E-12F
 * **CD-spelare**: Denon DCD-50
 * **Grammofon**: TEAC TN-100

## En digital ljudanläggning

Första steget var att fönstershoppa på nätet. Tidigt fann jag en utstickande nisch som erbjöd **en ren digital signalkedja**. Jag gick tidigt igång på den tanken, då min främsta källa för musik är **rippade CD** (i 320 b/s VR) och **streaming**.

Min kravbild landade slutligen ner i detta:

 * Ingen radio- eller TV-mottagare i enheten.[^a]
 * Diskret och lättmöblerad förstärkare med så digital signalkedja som möjligt.
 * 3-4 digitala ingångar varav minst en ska vara USB (för dator).
 * Kompakta högtalare som är good-enough[^b].
 * Möjlighet till att koppla in en Sub woofer, för tryck i baskaggar och filmljud.
 
Några bonusar eller guldstjärnor fanns också.

 * En analog ingång för möjlighten att **spela vinylskivor**. Förförstärkare inte nödvändigt - sånt har grammofoner inbyggda idag.
 * Bluetooth-parning för minsta motståndets väg.
 
Önskat pris: **7000 kr**, med ett absolut tak på **10 000 kr**.


## Minsta motståndets lag

Jag är en pragmatisk person och gjorde därför min fönstershoppning på [Hifiklubben](http://hifiklubben.se) där min bild är att lägstanivån borde vara låg. Jag kikade tidigt på den egna [Argon DA2](https://www.hifiklubben.se/argon-da2v2-digital-forstarkare/) och fann även en besläktad produkt utanför Hifiklubbens sortiment: [NuForce DDA-100](https://www.nuforce.com/index.php?option=com_k2&view=item&layout=item&id=306&Itemid=370/index.php). 

I det läget noterade jag att Argon-förstärkaren var billig. Nästan litet väl billig. Litet googlande noterade att det rådde viss tvekan över den, samtidigt som den saknade givande omdömen från kunder. Jag noterade också att signalkedjan på förstärkaren inte så digital som den kan bli.

Sist av allt: Argonen känns **ful**.

NuForcen var åh andra sidan extremt digital. Den hade helt otroligt bra värden och gott om nöjda ägare! Priset var dock en aning avskräckande, särskilt med tanke på att förstärkaren inte har någon utgång för subbas. Nuforcen tilltalade mig också rent estetiskt.


## Blåtand blev avgörande

Tiden gick, och Argon DA2 försvann ur sortimentet på Hifiklubben. Jag snubblade då över [NAD D2030](https://www.hifiklubben.se/stereo/kompaktanlaggningar/nad-d3020-forstarkare/), som jag tidigare avfärdat för att även denna kändes ful.

Jag gillade dock vad den erbjöd funktionsmässigt! Denna kostar en femhundring mindre än NuForcen, och hade två funktioner som jag uppskattade: parning med Bluetooth, samt en analog ingång för en grammofon och en utgång för subbas.

Den hade dock en hybridlösning som inte var en 100% digital signalkedja, vilket tillsammans med det fula utseendet fick mig att vackla litet.

Så kom en produktnyhet för 2015 - [Denon PMA-50](https://www.hifiklubben.se/stereo/forstarkare/denon-pma-50-digital-forstarkare/). Detta var på något sätt precis det som jag väntat på, då den hade en 100% digital signalkedja, blåtandsparning och en analog ingång! Samt utgång för subbas. Detta för ett par hundra billigare än NuForcen.

Jag hade därmed bestämt mig för en förstärkare.


## Valet av högtalare

Att välja högtalare är svårt, så jag valde här också det minsta motståndets väg och valde att kika på ett par kompakthögtalare som jag var säker på att förstärkaren skulle orka driva.

Jag tittade främst på två spår. [B&W 686 S2](https://www.hifiklubben.se/hogtalare/stativ--och-kompakthogtalare/bowers--wilkins-686-s2/) nämns ofta som referenshögtalare och borde således garantera att jag blir nöjd. Alternativet är [DALI Zensor 1](https://www.hifiklubben.se/hogtalare/stativ--och-kompakthogtalare/dali-zensor-1-kompakthogtalare/), som tycks vara oerhört prisvärd.

Då jag planerar att komplettera med en subbas föll valet på det billigare paret från DALI, mest bara få börja någonstans och att det landade innanför budget. Det sparar ett par tusenlappar till den subbas jag ändå kommer att skaffa.

## Slutsats och första intrycket

Jag fick hem kitet igår och har påbörjat inspelningen, och gillar det jag hör. Några snabba tankar:

 * Högtalarna var mindre än jag trodde.
 * Förstärkarens Bluetooth *just works*. Funkade finemang mot två av hushållets handhållna enheter.
 * Högtalarkabel kom med! Plus i kanten.
 * Såväl förstärkaren som högtalarna är grymt snygga.
 * Byggkvaliteten känns gedigen. Bra tyngd i grejorna!

## 3 år av utökning

Sommaren 2016 köpte jag en grammofon i takt med att min vinylsamling blev allt större. Jag valde då en prisvärd grammofon i enkelt utförande som också var snygg: TEAC-TN-100.

Våren 2018 bestämde jag mig för att gräva fram mina CD från förrådet, och valde då att gå på DCD-50 för att matcha förstärkaren.


[^a]: TV- eller radiomottagare har jag ingen hemma, då jag varken lyssnar på radio eller tittar på TV. Vore ju tråkigt att börja nu.

[^b]: Ljud kan alltid bli bättre, låt mig uppgradera sen istället!


[1]: http://www.birthday.se/person/f6c75071-75f6-8bcb-eab1-c8b55679a412