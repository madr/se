---
tags: tech, 2015, ttl
date: 2015-07-15
template: post.html
title: React, en av de saker jag vill lära mig hösten 2015
layout: single.hbs
collection: articles
---
Det är sommar. Ute är det varmt och soligt. Jag är ledig och tänker framåt inför sista halvan av 2015; jag hoppas få lära mig litet nya saker. I ett gäng bloggposter ska jag skriva om saker jag vill lära mig.


## React

Det går inte att värja sig längre mot de stora JavaScript-ramverken. Att förlita sig på ren JavaScript är ingenting en guldstjärna delas ut baserat på. Jag fick under våren tillfälle att arbeta med [Angular](http://angularjs.org) och har därför en annan best att tämja i höst, nämligen rivalen [React](http://facebook.github.io/react/).

React är rätt olikt Angular. Det talas om "bara V:et i MVC" och de kortvariga flörtar jag haft med React har fått mig att förstå delar av det resonemanget.

Det som får mig att tilltalas av React är att **Progressive Enhancement** ofta nämns i samband med ramverket. Det var även länge prat om att React är mycket snabbare än alternativen (Ember, Backbone, Knockout), men det [verkar vara en myt](http://blog.500tech.com/is-reactjs-fast/).

Jag har några idéer på **riktiga tillämpningar** där jag är i behov av exakt [det som React säger sig lösa](http://facebook.github.io/react/docs/why-react.html):

> We built React to solve one problem: building large applications with data that changes over time. 

Datan det rör sig om kan vara litet olika, såklart. Jag kommer såklart dela med mig när jag har något att visa.

## Vidare

Nästa del i den här serien bloggposter ska handla om **programmeringsspråk** jag vill lära mig mer om resten av 2015.