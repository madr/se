---
title: Hägrans inspelning inleds
date: 2008-02-06
layout: single.hbs
collection: articles
archived: true
---
Jag sägs blogga om skapande, webbutveckling och linux. Linuxbloggandet
avtog drastiskt då jag blev av med min stationära linuxburk i maj, så
jag kom att blogga om mac istället. Skapande har jag knappt bloggat om
överhuvudtaget, så jag skall försöka bättra mig på den biten.

Tillåt mig därför att presentera *Hägran*.

Hägran är ett musikprojekt som funnits i mitt bakhuvud sedan Sprängaren
- I brist på hat duger självömkan avslutades hösten 2005. Där i
bakhuvudet har det hamrat länge, men jag har varit alldeles för upptagen
med livet för att få ro att tonsätta och arrangera känslan och
befinnandet jag vill fånga.

Det hade jag dock tänkt råda bot på nu. I fredags började den första
inspelningsetappen av Hägranprojektet, med följande arbetstitlar:

1.  Vilseledd
2.  Imperium
3.  Slöjan
4.  Ovan moln

Inspelningen sker i Östersund, i Baby Puppies studion (BPS). Eller i
klarspråk: den sker det under uppsikt av mig, med mina prylar i mitt
vardagsrum.

Under det här inspelningstillfället ser BPS ut såhär:


Då jag jobbar heltid har jag begränsad tid för att syssla med Hägran.
Därför har jag satt deadline till den 1:a augusti för att i lugn och ro
låta projektet mogna. Då Hägran anspelar mer på känsla och
sinnesställning än ren teknik, kan det gå veckor mellan de stunder jag
får till det riff, det rasp eller den slinga jag vill ha.

Hägrans webbplats, som togs bort ifjol, kommer med stor sannolikhet att
återuppstå förr eller senare, lätt modifierad.