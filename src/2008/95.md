---
title: Din CD-katalog på nätet
date: 2008-10-24
layout: single.hbs
collection: articles
archived: true
---
Jag har på sistone roat mig med att kika på webbapplikationer. Jag har
testat
[LinkedIn](http://www.linkedin.com/in/andersytterstrom "Anders Ytterström på linkedIn"),
[Twitter](http://twitter.com/madr "madr på Twitter"),
[Facebook](http://www.facebook.com/profile.php?id=591547803 "Anders Ytterström på Facebook"),
[Last.fm](http://last.fm/user/madr "madr på Last.fm"),
[Anobii](http://anobii.com/madr "madr på Anobii"),
[Tumblr](http://hgran.tumblr.com "Hägrans Scratchbook på Tumblr"),
[Trig](http://trig.com/madr "madr på Trig") och
[Digg](http://digg.com/users/madr23 "madr23 på Digg"), och jag är
inspirerad. Jag saknar dock något liknande Anobii för skivsamlingar.

En applikation i socal web
--------------------------

Tänk på en webapplikation. Den är snygg, tydlig, exakt och förbaskat
rolig att använda. Du lägger där upp dina CD-skivor, genom att ange ett
artikelnummer på skivan eller via att söka i applikationens databas. Din
skivhylla är överskådlig, och låter dig titta på din skivsamling:
omslaget, låtar på skivan, speltider, när skivan släpptes, hur limiterad
den var eller är, när du köpte den. Du kan sortera din skivamling med
drag-and-drop om inte någon av de valbara sorteringarna känns rätt för
dig, och kan ge skivorna ett betyg i skalan 1-5.

Applikationen har reda på hur mycket du lyssnat på varje skiva, och är
du senast lyssnade på den. Du ges möjlighet att skicka in
lyssningsrapporter för vilka skivor du lyssnat på in din vanliga
skivspelare nyligen. I takt med att din skivsamling blir större, plockar
applikationen fram grannar som delar din smak. Applikationen plockar
också fram skivtips till dig.

Förutom din egen hylla har du också tillgång till andra hyllor och en
gigantisk databas, där du kan söka efter skivor och lägga dem i din
önskelista. Varje skiva i databasen har också ett snittbetyg beroende på
vad deras ägare anser. Till varje skiva finns också en ruta som heter
köp nu! (2 butiker, från 99:-), där klick tar dig till en prisjämförelse
med direktlänk till butikerna.

Applikationen erbjuder dig också möjlighet att dela din skivsamling med
andra, t ex på din blogg eller på facebook.

Applikationen har inte heller några annonser, varesig google adwords
eller flashbanners.

MusicBainz och Freedb för att hitta skivinformation baserat på artikelnummer
----------------------------------------------------------------------------

Att föra en databas över användares CD-skivor låter som ett
jätteprojekt, men faktum är att mycket finns gratis via
[freedb](http://freedb.org) och [musicbrainz](http://musicbrainz.org),
som båda är databaser som har information om skivor baserat på
artikelnummer. Då alla skivor har ett unikt artikelnummer skulle det
räcka med att uppge detta för att få exakt information om releaseår,
spår på skivan, skivbolag, antal exemplat med mera.

Dina (elektroniska) lyssningsvanor med Last.fm
----------------------------------------------

Dina spelningar i skivspelaren går såklart inte fram automatiskt, men
för spelningar som är kopplade till spelningar på datorn finns
[last.fm](http://last.fm), som för statisk utifrån rapporter din
mediaspelare skickar in.

Logga in via OpenID
-------------------

Ingen användardatabas är nödvändig i dagens situation tack vare
[OpenID](http://openId.org). Den här webbapplikationen samlar bara
information om dig som skivsamlare och begär inte att du ska uppge din
E-postadress, ditt födelsedatum eller något annat du redan uppgett
femtioelva gånger på andra ställen.

Tjäna pengar via affiliate-avtal
--------------------------------

Anobii har inga annonser. Likväl går sidan runt. Lösningen heter
*Affiliate-avtal*. För varje skiva i databasen, ha en länk till en
e-butik som säljer skivan, gärna så lokalt som möjligt utifrån
användarens OpenID-inställning: svenskar får länkar till CDON, Ginza,
TPL, Swedrock med flera, och amerikaner och britter får Amazon och andra
mindre aktörer.

Med ett avtal för antalet klick och del av profiten vid försäljning
skulle sidan potentiellt gå runt utan annonser.

Jag vill ha det här!
--------------------

Jag också. Faktum är att jag inte kan släppa tanken på det. Rent
tekniskt handlar det om en mashup-applikation som cachar data och skapar
funktioner á la social webb utifrån användarens skivor. Avtal med
skivbutiker behöver förhandlas, och några API:er behöver granskas.

Mitt exjobb, känns det som. :)