---
title: I effektiv jakt på dålig (Obtrusive) JavaScript
date: 2008-11-11
layout: single.hbs
collection: articles
archived: true
---
Bra JavaScript ska vara
[unobtrusive](http://en.wikipedia.org/wiki/Unobtrusive_JavaScript "Wikipedia: Unobtrusive JavaScript"),
vilket i grova drag innebär att JavaScript ska inkapslas som ett eget
fristående lager och vara självexekverande. Dålig, alltså obtrusive
JavaScript är förekomsten av händelselyssnare i HTMLDokumentet, som går
emot denna filosofi.

Att kvalitetssäkra JavaScript från detta har traditionellt sett
inneburit två metoder; att stänga av JavaScript-stödet och härja runt,
eller att öppna källkoden och leta efter förekomster av `onclick`,
`onsubmit` et cetera.

Inget av alternativen är särskilt tideffektivt eller smart. Det gör att
frestelsen för att tumma på kvalitet blir större i takt med press från
verkligheten, såsom hårda deadlines eller det faktum att
genomsnittskunden aldrig kommer att använda produkten med nedsatt
JavaScriptfunktionalitet. Behovet av ett kraftfullt, automatiserat
verktyg har därför uppstått i takt med att fler och fler sidor använder
mer JavaScript, och [Obtrusive JavaScript
Checker](https://addons.mozilla.org/en-US/firefox/addon/9505 "Obtrusive JavaScript Checker 0.81")
är ett av de friskare fläktar jag sett för att råda bot på problemet.

Tillägget lägger en ikon längst ner i statusfältet, och genom att
aktiveras via klick (eller kortkommando, stort tack!) letar tillägget i
HTMLDokumentet efter alla länkar, formulär et cetera som innehåller
hårdkodade händelser och därför *kan* räknas som dålig.

En fantastisk plugin som likt Firebug eller Web Developer bör finnas
installerad i varje utvecklingsburk, enligt mig.

Ni märker kanske att jag bloggat mycket om innehåll från [Robert
Nyman](http://robertnyman.com) på sistone. Jag kan inget annat säga än
att det bara blivit så. Karln är passionerad på det han gör, mer behöver
inte sägas.