---
title: YSlow optimering
date: 2008-08-09
layout: single.hbs
collection: articles
archived: true
---
Idag roade jag mig med att följa [Robert Nymans guide för
Yslow-optimering](http://www.robertnyman.com/2008/05/09/improve-your-web-site-performance-tips-tricks-to-get-a-good-yslow-rating/ "Improve your web site performance - tips & tricks to get a good YSlow rating")
för att se hur madr.se klarar pressen under Yahoos
[YSlow](https://addons.mozilla.org/en-US/firefox/addon/5369 "YSlow analyzes web pages and tells you why they're slow based on Yahoo's rules for high performance web sites. ").

I mitt fall brydde jag mig bara om alternativen som gällde konfiguration
av Apache, närmare bestämt
[expires\_module](http://httpd.apache.org/docs/2.0/mod/mod_expires.html "Apache Module mod_expires")
och
[deflate\_module](http://httpd.apache.org/docs/2.0/mod/mod_deflate.html "Apache Module deflate_module").

Mitt resultat blev Grade B, 87 poäng. Likt Robert åkte också jag dit på
att jag inte hade någon
[CDN](http://developer.yahoo.com/performance/rules.html#cdn "Content Delivery Network"),
vilket jag inte lär skaffa heller då madr.se knappast har eller kommer
att ha så stor publik så länge som jag skriver på svenska. Vidare fick
jag en lätt backning på mina antal http requests:

> This page has 4 external StyleSheets.\
> This page has 7 CSS background images.

Jag har länge haft i åtanke att börja använda [CSS
sprites](http://www.alistapart.com/articles/sprites "CSS Sprites: Image Slicing’s Kiss of Death")
i större omfattning på madr.se, och det är nog dags att börja kika mer
på det nu. Jag har en print-CSS och tre olika themes. En av dessa är
körd genom [CSS tidy](http://csstidy.sourceforge.net), och jag har
egentligen ingen ursäkt för varför de andra inte är det annat än lathet.
Får skärpa mig där om jag vill fortsätta tvinga på mina besökare så
mycket CSS.

Den sista anmärkningen var att JavaScripten på sidan inte är minified,
dvs hårt komprimerad bortom läsbarhet. Med tanke på att det *enda*
JavaScript jag har på sajten är [Google
analytics](http://www.googleanalytics.com) är det inte heller något jag
bryr mig om i slutändan i detta fall - om än det blir viktigt när jag
börjar berika mina kommande sidor med js.

Hur kunde du få så bra, din \#€%&?
----------------------------------

Tja. Vanligt sunt förnuft, egentligen. Tekniker jag redan nämnt ovan är
bra och beprövade sätt att optimera sajter ur en gränssnittsutvecklares
perspektiv. Konfigurationen jag gjorde i Apache är dock också nödvändig
för att optimera, då det gör halva jobbet (om inte ännu mer).

Anledningen till att jag fick bra poäng är troligtvis för att jag valt
att hålla det enkelt: ingen js alls och mycket strama layouter som inte
innehåller särskilt mycket bilder.

Jag vill också!
---------------

Yahoo har den kompletta listan över kriterier sammanställd, kika på dem
själv vid [Best Practices for Speeding Up Your Web
Site](http://developer.yahoo.com/performance/rules.html#dns_lookups).