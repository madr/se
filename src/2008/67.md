---
title: IE8: webbläsarsniffning 2.0
date: 2008-01-23
layout: single.hbs
collection: articles
archived: true
---
**Spoiler:** Detta inlägg är ej politiskt korrekt. Jag ber om ursäkt för
starkt språk.

Jag var inte särskilt övertygad av att IE8 klarade Acid2-testet. Likväl
kände jag ett svagt pirrande i magen av förväntning inför IE8. Jag lät
ett litet, mycket svagt hopp om en bättre framtid i mitt yrke byggas
upp. Och ikväll försvann *allt* åt helvete.

IE8 har en ny \"feature\" som tar ner webbläsarsniffning på HTML-nivå
ytterligare en gång (Conditional comments är dess föregångare). För alla
standardsmedvetna HTML-dokument som inte har det `meta`element som
sköter sniffandet kommer IE8 att nedgradera sin renderingsmotor till
IE7. Detta innebär att det så efterlängtande standardsstödet i IE8
uteblir för alla sidor som *följer* standarder.

Motiveringen för detta nya \"superstandardsläget\", som det kommit att
kallas, kan sammanfattas genom den här korta historiken.

1.  Lama ursäkter till webbutvecklare (LUW) bygger dåliga hemsidor,
    dålig som i \"standards är jobbigt\".
2.  Några LUW gjorde läxan, blev Seriösa webbutvecklare och byggde
    korrekta hemsidor. Några LUW fortsatte som förut, då de inte ansåg
    att de hade något ansvar.
3.  Webbläsare ville leka förlåtande blåögd curlingförälder, utryckte
    \"alla skall med!\" och skapade två visningslägen: *Standardläge*,
    där de seriösa webbutvecklarnas hemsidor visades, och *Quirksläget*,
    som gjorde att LUW fick en ursäkt att fortsätta misshandla Internet
    med sitt skräp.
4.  Världens största webbläsare tillgodoser webbutvecklare med ett
    standardsläge som suger kuk.
5.  Det kukiga standardsläget blir stillastående i *sex* år.
6.  De seriösa webbutvecklarna hittar nya vägar. En *majoritet* av de
    seriösa webbutvecklarna väljer att ta det kukiga standardläget som
    enda referens vid nyutveckling och blir därmed LUW. Somliga vet
    bättre och blir webbstandardsadvokater, WSA. Tidigare LUW lever i
    ignorans och pillar navelludd.
7.  Världens största webbläsare släpper ett nytt standardsläge som
    *nästan* följer standarden.
8.  De nyare LUW:s hemsidor sedan sex år tillbaka kraschar skoningslöst,
    LUW:s inser inte varför. Äldre LUW:s pillar fortfarande navelludd i
    quirkläget.
9.  WSA är lika låsta som förut, och börjar tappa tålamodet.

När IE8 klarade Acid2, trodde jag att WSA som utstått sådant elände så
länge skulle få upprättelse. LUW:ar skulle tvingas in på rätt spår för
att få köra standardsläge, eller välja att gå till quirksläge.

IE8 spottar istället alla WSA i ansiktet och ger LUW en ursäkt att
fortsätta skriva skitkod.

Det värsta är dock att många WSA tycker att det hela är en jättebra idé,
och vill se att liknande funktionalitet skall införas hos övriga
webbläsare.

Utvecklarna för Gecko, Presto och WebKit kommer att göra det samma natt
som det står klart att en majoritet vill ha det. Det är så dessa
fungerar: vad folk vill ha, utvecklar dem. Och det fort.

Det gör verkligen ont. Varför skall LUW få förbli dåliga webbutvecklare,
samtidigt som WSA måste anpassa sig? Det borde vara tvärtom.

Det är orättvist.


 Vidare läsning

-   [Compatibility and
    IE8](http://blogs.msdn.com/ie/archive/2008/01/21/compatibility-and-ie8.aspx)
-   [Beyond DOCTYPE: Web Standards, Forward Compatibility, and
    IE8](http://alistapart.com/articles/beyonddoctype)
-   [IE8 to include version
    targeting](http://snook.ca/archives/browsers/version_targeting_ie8/)