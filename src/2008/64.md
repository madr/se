---
title: Vertikal centrering med CSS
date: 2008-01-13
layout: single.hbs
collection: articles
archived: true
---
Innan CSS blev rekommendation fanns bara presentationsuppmärkning i HTML
att använda sig av för att göra alla formgivare och kunder nöjda. Utav
alla lösningar som fanns var tabeller den allra kraftfullaste. [Knepen
för design var
fantasifulla](http://www.456bereastreet.com/archive/200511/reveal_your_old_school_web_development_hacks/ "Reveal your old school web development hacks, 456 Berea st."),
men numera har alla gränssnittsutvecklare med litet värdighet i kroppen
övergett dessa för att övergå till lösningar som bygger på
webbstandarder.

De flesta saknar inte tabellbaserade layouter, eftersom CSS ger
möjligheter att ha snygg och ren uppmärkning utan att inverka på
presentationen. Men det finns likväl vissa CSS-implementationer som
alla, till och med religiösa webbstandardsadvokater, sliter sitt hår för
som på tabellernas era var lätt som en plätt att implementera. En av
dessa är att *vertikalt centrera blockelement i förhållande till
närliggande blockelement.*


 Vertikal centrering, med tabeller

1.  ``
2.  ` `
3.  `  `
4.  `   `

    Statement:

5.  `   `

    I am vertically centered!
    -------------------------

6.  `  `
7.  `  `
8.  `   `
    ::: {.p_embed .p_image_embed}
    :::

9.  `  `
10. ` `
11. ``

+-----------------------------------+-----------------------------------+
| Statement:                        | ::: {.p_embed .p_image_embed}     |
|                                   | :::                               |
| I am vertically centered!         |                                   |
| -------------------------         |                                   |
+-----------------------------------+-----------------------------------+

Rättframt och effektivt. Detta saknar helt motstycke i CSS.


 Vad som ställer till det

-   **Okänd höjd på block.** I regel finns det alltid en statisk bredd
    på en sida, satt i pixlar, `em` eller procent. Det är naturligt att
    göra så, och det visste man när CSS implementerades. Detsamma går
    inte att säga om höjd, eftersom innehåll nästan alltid består av
    löpande text som skall kunna förstoras och förminskas, eller
    radbrytas beroende på webbläsarfönstrets dimensioner.
-   **Ingen kontroll på blockhöjder på CSS-nivå.** Att centrera
    horisontellt kan göras smart via automarginaler och
    `text-align: center;` i en handvändning. Sådana snabba lösningar
    saknas helt i CSS när det kommer till att göra detsamma vertikalt.
-   **Dåligt webbläsarstöd för CSS.** CSS2 innehåller några egenskaper
    för
    [display](http://www.w3.org/TR/CSS21/visuren.html#display-prop "Display property, W3C")
    som skulle kunna lösa problemet: `table`, `table-cell`, `table-row`
    och möjligtvis också `inline-block`. Dessvärre lämnar
    webbläsarstödet mycket att önska. Det som rör tabeller stöds inte av
    Internet Explorer, och `inline-block` stöds inte av Firefox
    (2.0.11).

Låt oss bestämma vad som definierar en godtycklig lösning för vertikal
centrering.

-   Lösningen skall baseras på webbstandarder och vara semantiskt
    korrekt, med nödvändiga kompromisser. *(tabeller uträknade!)*
-   CSS och HTML skall validera.
-   Fungerar i alla moderna webbläsare, samt de populäraste. *(Internet
    Explorer)*
-   Oberoende av dimensioner; centreringen skall fungera utan exempelvis
    `height: 250px;`.
-   Conditional Comments skall inte användas (krav från min
    arbetsgivare).


 Hur har andra löst det då?

Roger Johansson har ett fungerande exempel i sitt labb på [456 Berea
Street: Equal height boxes with CSS, part
II](http://www.456bereastreet.com/lab/equal_height_ii/). Denna
demonstrerar hur det skulle kunna lösas i en värld utan Internet
Explorer. Med andra ord är vi långt ifrån klara i det här skedet.

[Trenton
Moss](http://www.evolt.org/article/Ten_CSS_tricks_you_may_not_know/17/60369/ "Ten CSS tricks you didn't know about, evolt.org")
är en av flera som valt att lösa det via `line-height`:

> Specify the line height to be the same as the height of the box itself
> in the CSS. In this instance, the box is 2em high, so we would insert
> line-height: 2em into the CSS rule and the text now floats in the
> middle of the box - perfect!

Detta skapar en vertikal centrering i alla webbläsare, men fungerar
enbart för enstaka element. Endast en rubrik, endast ett stycke, och så
vidare. Det förutsätter också att vi bestämmer höjden, vilket inte är
acceptabelt.

Våra alternativ börjar reduceras. Google hittar inte något åt oss till
en början, men efter att ha vaskat ordentligt får vi fram [Jak psát web:
CSS vertical center
solution](http://www.jakpsatweb.cz/css/css-vertical-center-solution.html).
Denna lösning närmar sig den vi är ute efter, då Jak insett att höjden
inte bör sättas. Lösningen implementerar detsamma som Roger Johansson,
och kompletterar med fix för Internet Explorer som dessutom validerar.
Lösningen använder sig av en wrapper och två inre `div`:ar, vilket känns
som en godtaglig kompromiss.


 Ljuset av tunneln

Lysande. Men förbättringar kan fortfarande göras. Lösningen är oberoende
av höjden på det inre innehållet, men wrappern behöver fortfarande en
fast höjd för att lösningen skall fungera i Internet Explorer. Dessutom
fungerar inte fixet i IE7. Jag tog mig därför friheten att komplettera
med det sista som behövs.

Jag slutade med en fungerande vertikal centrering, oberoende av höjd.
Ett fungerande exempel finns i mitt labb. Använd koden för all del, men
glöm inte vem som gav er den. :)

Att hitta IE7-filtret var för övrigt *inte* lätt. Sedan IE7 fixade fullt
stöd för CSS2.1 selektorer är det fruktansvärt svårt att komma runt IE7
utan Conditional Comments. Det här filtret är det enda jag hittade som
både validerar och sorterar ut CSS till *enbart* moderna webbläsare. Jag
rekommenderar alla starkt att **att använda Conditional Comments
istället för att hacka sig runt**, då IE8 högst troligtvis har gjort
något åt buggen som skapar möjligheter för filtret. Conditional Comments
är det enda rätta.

-   [Exempel 1: med högerställd
    bild](http://src.madr.se/css/valignFix/ex1.html)
-   [Exempel 2: två flytande
    columner](http://src.madr.se/css/valignFix/ex2.html)
-   [Exempel 3: utan bild (höjd
    angiven)](http://src.madr.se/css/valignFix/ex3.html)

Testad i följande webbläsare:
:   Firefox 2
:   Internet Explorer 6
:   Internet Explorer 7
:   Opera 9
:   Safari 3

**Viktigt:** Opera placerar den flytande bilden i exempel 1 litet
konstigt. IE7 placerar inte heller det centrerade innehållet exakt i
mitten i samma exempel. Båda problemen försvinner dock om en bredd
anges.