---
title: IE8 fattas stöd för JavaScript-events: gör din röst hörd!
date: 2008-11-06
layout: single.hbs
collection: articles
archived: true
---
Robert Nyman har slagkraftigt bett Microsoft och
[IETeamet](http://blogs.msdn.com/ie/) att [strunta i att släppa
ie8](http://www.robertnyman.com/2008/11/04/internet-explorer-8-fix-event-handling-or-dont-release-it/ "Internet Explorer 8 - fix event handling, or don’t release it")
om de inte gör något åt händelsehanteringen i sin webbläsare. Jag håller
med honom, då jag själv precis som Nyman gärna skriver JavaScript utan
bibliotek om jag kan, och därmed stöter på patrull när det kommer till
hantering av händelser. Jag föreslår att länken följs och läses innan
resten av detta inlägg läses.

-   Det finns bara en enda *global* händelse, istället för en *lokal*
    referens per händelse. Istället för separat hantering för
    tangentbordshändelser, mushändelser och sidhändelser landar allt i
    en enda referens, med det senaste först, utan stack eller kö.
-   Nyckelordet `this` pekar på `window` och inte det aktuella
    elementet, t ex länken som klickats eller bilden som registrerar
    musrörelser.
-   Ingen [capture phase, bara
    bubbling](http://www.quirksmode.org/js/events_order.html). Detta är
    att nekas en mycket, mycket stark feature i JavaScript som
    programmeringsspråk.
-   Annan syntax: `onclick` istället för `click`, `onmouseover` istället
    för `mouseover` \...

IE:s händelsehantering har bestått sedan IE5, i cirka tio år. W3C tog
fram en standardiserad modell, byggd på Netscapes modell kring
millenieskiftet. Den senare är idag implementerad i
[Firefox](http://getfirefox.com), [Safari](http://apple.com/se/safari),
[Chrome](http://google.com/chrome) och [Opera](http://opera.com). Den
uteblev dock i IE6 (2001), och även ur IE7(2006). I de första fallet ar
det för nära inpå, kan man tro. I andra fallet var det prioritet på
CSS-buggar som tog överhanden. Men att strunta i händelsehanteringen för
IE8, som uttryckligen ska prioritera *JavaScriptrelaterade buggar och
problem* är verkligen oförlåtligt.

Det borde inte vara någon omöjlighet, med Microsofts budget och
kompetenta anställda att skapa stöd för W3C-hanteringen och samtidigt
vara bakåtkompatibel med den IE-specifika hanteringen.

Jag säger: **Jag accepterar det inte, IETeamet måste fixa detta!**
Håller ni med? Blogga om det, skriv om det i kommentarer, gör er röst
hörda. Microsoft har ändrat sig förut (tänk på [Version targeting
hyserin](http://www.webstandards.org/2008/01/22/microsofts-version-targeting-proposal/ "Microsoft’s Version Targeting Proposal")
i våras), så det är dags för oss utvecklare att sätta ner foten!