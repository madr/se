---
title: Dags att överträffa CSS!
date: 2008-10-25
layout: single.hbs
collection: articles
archived: true
---
Enligt [lexin](http://lexin.nada.kth.se/sve-eng.html) betyder
Trancending detta:

> Engelskt uppslagsord
> :   transcend
>
> Svensk översättning
> :   överskrida {formellt eller litterärt; vanligen uppskattande}
>     (verb; transitivt)
>
> <!-- -->
>
> Engelskt uppslagsord
> :   transcend
>
> Svensk översättning
> :   överträffa, överglänsa {formellt eller litterärt; vanligen
>     uppskattande} (verb; transitivt)

Andy Clarke publicerade i november 2006 [Transcending CSS: The Fine Art
of Web Design](http://www.transcendingcss.com/), där han offensivt menar
att Cascading Stylesheets (CSS) ska skrivas såsom modern CSS är
konstruerad, till priset av att olika browser inte får samma design.
HTML ska hållas ren från uppmärkning med syfte att underlätta
designjobb, och designen ska skrivas med så modern CSS som möjligt, med
endast moderna webbläsare som mål. Webbläsare som ligger bakom i
utvecklingen får en förenklad, enklare design. För att veta mer, läs
[Transcending CSS: The Fine Art of Web Design (Book
review)](http://www.456bereastreet.com/archive/200704/transcending_css_the_fine_art_of_web_design_book_review/)

Detta gör att innehållet är perfekt optimerat och rent, och aldrig nekas
någon. Webbstandarder används som de är tänkt att användas. Tack vare
[graceful
degradation](http://en.wikipedia.org/wiki/Graceful_degradation) lämnas
ingen i sticket.

Du får ingen design!
--------------------

Att göra detta är inget nytt fenomen. A List Apart gjorde detsamma genom
att uttropa [äldre webbläsare kan dra åt
skogen](http://alistapart.com/articles/tohell "A List Apart: Articles: To Hell With Bad Browsers")
redan i februari 2001, då läget var väl befogat. Alla professionella
utvecklare måste nu ställa sig själva frågan: når vi samma läge 2009? Är
det befogat att särbehandla ie6, vår nya Netscape 4, när ie8 har
släppts? Är den pixelperfekta designen något att eftersträva, med tre
versioner av världens populäraste webbläsare inte är överens och används
rikligt?

CSS görs till något som är för svårt
------------------------------------

Somliga tycker det, nu senast
[Sitepoint](http://www.sitepoint.com/article/the-problem-with-css-is/ "The Problem with CSS is ...")
som skrivit [en ny
bok](http://www.sitepoint.com/books/csswrong1/ "Everything You Know About CSS Is Wrong!"),
som i huvudsak har samma budskap som Clarke: CSS har inte utnyttjats
till fullo, det finns så mycket *mer*. Så mycket *fantastiska
möjligheter* som går till spillo för att uppnå en pixelperfekt design i
*alla* webbläsare. Modern CSS existerar inte, vad som däremot existerar
är HTML-dokument som fördummas för att kunna stylas rätt, eller ännu
värre - helt skippar CSS och går direkt på `>table<`.

Man menar att CSS, pga kravet på pixelperfekt design, är *för svårt*.
Och jag håller med. Jag ser det inte som svårt längre, men det tog mig å
andra sidan åratal att komma till den tryggheten. Jag ser kollegor som
varje dag kämpar för att få pixelperfekt design i alla webbläsare, bara
för att klienten visats en statisk PSD-dump av formgivarna och säljarna,
och därmed förväntar sig samma resultat åt sig själv och sina kunder.
Alltid. I ur och skur, med vilken webbläsare som helst.

Jag tror att det sättet att tänka är utdött. Jag tror att vi som
professionella utvecklare ska sätta ner foten och våga säga att designen
inte kan se likadan ut överallt. Det är sanningen, som vi vetat om
själva i åratal, men som vi behållit för oss själva eller blivit
nedröstade på grund av.


 Vidare läsning

-   [Are CSS tables ready for prime
    time?](http://forabeautifulweb.com/blog/about/are_css_tables_ready_for_prime_time/)
-   [Five CSS design browser differences I can live
    with](http://forabeautifulweb.com/blog/about/five_css_design_browser_differences_i_can_live_with/)