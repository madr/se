---
title: OpenOffice 3: NeoOffices dödskyss
date: 2008-10-23
layout: single.hbs
collection: articles
archived: true
---
Som säkert redan märkts är jag en förespråkare av lösningar skrivna med
öppen källkod. [OpenOffice](http://openoffice.org) är något som jag
använt sedan 2004 när jag inledde mina studier vid universitet. Redan då
var OpenOffice ett fullgott alternativ till Microsoft Word, då det
hanterade Words filformat mycket bra. Någon gång när universitetets
riktigt överambitiösa mallar bestående av sjuttioelva tusen Wordmacron
kunde det bli litet knasigt när filerna öppnades, men det tog aldrig
längre än någon minut att korrigera rätt igen då OpenOffice alltid hade
motsvarande macron implementerade.

2005 blev jag med tolvtummaren PowerBook och därmed Macanvändare tills
vidare, och flyttade över all verksamhet i studierna till min Mac.
Dessvärre stötte jag på patrull, då dåvarande OpenOffice inte kunde
köras i Mac OS X utan Xserver (ett tillägg för att köra linuxprogram på
Mac). Hur gärna jag än ville kände jag mig inte bekväm med det, och jag
insåg att situationen var ohållbar. Jag hade ingen lust att punga ut
eller piratkopiera Microsoft Office, särskilt inte till Macen.
Lyckligtvis fanns
[NeoOffice](http://www.neooffice.org/neojava/en/index.php), ett
dotterprojekt till OpenOffice anpassat för Mac OS X.

NeoOffice var trevligt och användbart, men irriterade mig varje gång jag
startade det. Utvecklarna av projektet tycker att det är en jättebra idé
att trycka upp en webbplats i nyllet på användarna varje uppstart, och
med tiden börjde jag undvika att ens röra office-dokument av den
anledningen.

Och nyligen har [OpenOffice 3 med Mac OS X
stöd](http://www.openoffice.org/dev_docs/features/3.0/) lanserats.

> With Version 3.0, OpenOffice.org is now able to run on Mac OS X
> without the need for X11. Thus, OpenOffice.org behaves like any other
> Aqua application. The cool thing is, while the market leading office
> suite vendor dropped VBA support and the Solver feature,
> OpenOffice.org recently introduced limited VBA support and includes a
> powerful Solver component. In addition, OpenOffice.org integrates well
> with the Mac OS X accessibility APIs, and thus offers better
> accessibility support than many other Mac OS X applications. Finally,
> people like OpenOffice.org 3.0 for Mac OS X because of its very good
> stability and performance. Reportedly, some Mac users have switched to
> OpenOffice.org just because of its extremely good stability.

Tack OpenOffice, nu åker den bleka kopian ut!