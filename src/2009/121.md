---
title: Nya madr.se - en sammanfattning av allt nytt
date: 2009-07-31
layout: single.hbs
collection: articles
archived: true
---
Återkommande besökare eller personer som följer mig på Twitter vet att
madr.se fått en ny design i dagarna. Jag pangade ut en halvfärdig
version [för ungefär en vecka
sedan](http://twitter.com/madr/status/2788166142 "Twitter status: sidan uppe")
och har sedan dess kört finlir för att få de sista bitarna på plats.

Revansch
--------

Jag var inte helt nöjd med den förra designen av flera anledningar.

-   Upplägget kändes **inte tillräckligt "klickigt"**: kändes inte
    lockande att gå vidare från ett inlägg och se annat innehåll.
-   Känsla av grovrivet och klumpigt: för litet innehåll på för stor
    yta.
-   Bloggnavigeringen kändes **svårnavigerad och omodern**.
    -   **Kalendernavigering** har jag inte sett sedan 2005 eller så, en
        utdöd trend.
    -   **Taggmolnet** smutsade ner HTML-koden och gjorde navigering med
        tangentbord hopplös.
-   **Mycket småbilder** i CSS-filen. Jag visste om CSS-sprites men
    valde av någon anledning att skippa det.

Dessutom fattades det några enligt mig mycket viktiga egenskaper.

-   Sidan hade ingen CSS för **handhållna enheter**.
-   **Utskriftsvyn** var inte helt hundra.
-   Inget visas av mina **dagliga aktiviteter på Internet**, vilket är
    litet märkligt, rentav opassande för den här typen av blogg.


 Förändrad navigation och mer lull-lull

De största förändringarna är att den nya designen använder toppmeny och
tre spalter för innehåll: en innehållsspalt, en spalt (precis som innan)
tillägnad bloggnavigering och en spalt med innehåll från annat håll.

Målet med den nya spalten är att puffa för min aktivitet på nätet *som
är relevant* för besökarna här. Därför visas [min
Delicious](http://delicious.com/madr.se) och [min
Twitter](http://twitter.com/madr) där jag gärna håller mig kring
webbutveckling och liknande ämnen. Då jag också läser böcker visas även
de jag läser av [mina böcker hos Anobii](http://anobii.com/madr).

Då madr.se gått och blivit JavaScript-berikat kände jag behov av ett bra
bibliotek, och valde då min personliga favorit
[DOMAssistant](http://domassistant.com) som är såväl mycket snabbt som
litet till storleken i jämförelse med de mer populära biblioteken jQuery
eller Prototype.


 Handheld & Print

Madr.se har historiskt sett inte haft någon CSS för handhållna enheter
som mobiltelefoner, smartphones och handdatorer. I julas när jag blev
med iPhone kände jag ett sting av irritation varje gång jag ville åt
något av mitt eget innehåll från telefonen, och i och med det här
krafttaget med sidan skapade jag en sk *Mobile edition* som strippar
bort HTML vid PHP-exekveringen och sedan presenteras med en bättre
lämpad CSS, som uppfyller de krav som handhållna enheter ställer.

-   **Hög kontrast** för att kunna läsas utomhus eller på skärmar med
    begränsade färger.
-   En spalt med fokus på artiklar och innehåll, nedstrippad ordentligt
    för att uppnå **låg bandbredd** som möjligt och ökad läsbarhet på
    **liten skärm**.

Vid *utskrift* visas en presentation som jag komponerade någon gång 2007
utifrån [acceptabla riktlinjer för
print-CSS](http://www.alistapart.com/articles/goingtoprint/ "CSS Design: Going to Print"),
som i princip ändrar typografin och släcker alla spalter som inte är
intressanta. Jag kände att det fattades litet på den och gjorde de
korrigeringar som krävdes för att jag skulle bli nöjd, som bland annat
innefattar [Förbättrad visning av länkar vid
utskrift.](http://www.alistapart.com/articles/improvingprint/ "Improving Link Display for Print")

Jag uppdaterade [Tillgänglighetsförklaringen om de olika
medierna](/about/accessibility#mediums) för sakens skull.


 Fördjupning

Ovan skrapar jag på ytan. Tanken är att i framtida bloggar berätta mer
detaljerat om de steg och förbättringar jag nämnt. Det var en hel del
anekdoter på vägen som jag valde att skippa här. Dessa blogginlägg
kommer att referera tillbaka till detta.

Under huven: ny version av MWA
------------------------------

Jag [deklarerade MWA som
död](http://madr.se/blog/119 "Ingen fortsatt utveckling av Madr WebApp (MWA)")
för ett tag sedan. Inte desto mindre hade jag en version under
utveckling, och istället för att utveckla den i eget spår är den nu
inbäddad i den här bloggens utveckling och förvaltning.

Den nya versionen, MWA-0.5rc1, skeppas med den här redesignen och
innehåller några grejor som jag är rätt så stolt över.

-   Appar är numera helt **modulbaserade**: moduler läggs till och
    utvecklas fristående från varandra. Den här webappen har två
    moduler.
    -   *blog* -- allt som är rena bloggsidor.
    -   *article* -- vanliga sidor, de som inte är rena bloggsidor.
-   En komplett, lättadministrerad lösning för **URI routing**. Nu är
    det precis som jag vill ha det.
-   Ett enkelt **readonly-API för modeller** som kan ta vilken modell
    som helst och presentera den som Atomflöde eller JSON, där det
    senare är default.
-   Ett fungerande **autentiseringsverktyg**, komplett med in- och
    utloggning, grupphantering och ett enkelt behörighetssystem.
-   **Sidkomposition**, vilket förenklat innebär att en sida är möjlig
    att komponera via drag-n-drop. Det är möjligt tack vare klassen
    *Page* som sätts upp med ett flertal *monteringspunkter* där
    innehåll kan läggas på kö.

Om du är intresserad av koden till MWA, så [kontakta mig](/contact)
gärna.