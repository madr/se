---
title: madr.se uppmärksammar - vecka 40
date: 2009-10-02
layout: single.hbs
collection: articles
archived: true
---
[Why Windows 7 Will Revolutionize Your Browser Testing](http://www.sitepoint.com/blogs/2009/09/29/windows-7-browser-testing/) 

:   Veckans länk helt klart. Jag har testar Betan och RC:n för Windows 7
    och tycker att mycket av de tråkiga vibbar jag kände i Vista är
    åtgärdade. Den här artikeln presenterar hur en Windowsinstallation
    kan användas för att testa IE6, IE7 och IE8 - utan hack. Jag
    använder inte Windows sedan 2007 annat än just webbläsartestning, så
    detta är mycket goda nyheter. Jag står i beredskap för att köpa min
    första egna kopia av Windows och det känns som en bra investering.
    Vem kunde tro det?

 [5 Ways to Use Twitter to Kill Your Business](http://www.sitepoint.com/blogs/2009/09/30/how-not-to-use-twitter/) 

:   När Twitter erövrade företagsvärlden ifjol skulle alla helt
    plötsligt börja twittra. Att twittra \"dåligt\" är dock värre än att
    inte twittra alls i många lägen då dåligt twittrande också
    framställer personen i dålig dager. Här är fem bra tips för att inte
    ska hamna i fällan. Personligen twittrar jag dryga dussinet gånger
    per dag om jag inte är AFK för mycket. Jag försöker att ge personlig
    prägel så gott jag kan och undviker RT-djungler och automatiska
    utskick. Framförallt, jag använder
    [Tweetdeck](http://tweetdeck.com/beta) istället för någon halvdan
    FF-plugin eller, Eru förbjude, webbpostningen.

 [Top 5 Ways To Screw Up When Using Social Media To Build Your Business](http://www.sitepoint.com/blogs/2009/05/07/social-media-for-business/) 

:   Liknande ämne, gammal artikel som jag sörjer att jag missat. Sociala
    medier som den där ihopbuntade gruppen webbtjänster heter numera är
    till för att användas, och vet man inte hur det fungerar är det dags
    att lära sig nu - särskilt när karriären annars blir eller kan bli
    lidande.

 [Online YUI Compressor](http://www.refresh-sf.com/yui/) 

:   Applåd! Äntligen ett enkelt sätt att kombinera javascriptfiler
    smidigt, och dessutom med en av de absolut bästa minifier-scripten
    till buds. Funkar dessutom med CSS, ett stort plus. Den här kommer
    jag att få användning av många gånger.

 [Browser-specific CSS hacks « Paul Irish](http://paulirish.com/2009/browser-specific-css-hacks/) 

:   En superlista över alla hack, filter och otyg för att få specifika
    CSS-deklarationer att bara beröra vissa webbläsare. Många IE6- och
    IE7-klassiker här. Jag kände igen så gott som alla, men föredrar
    precis som skribenten en CC när det kommer till att skriva CSS
    eftersom det är IE som brukar vara undantaget. Om jag är tvingad att
    skriva till bara en fil föredrar jag stjärnhacken
    `* html #foo{ font-size:500% }` respektive
    `*+html #foo{ font-size:500% }` då dessa validerar. Jag har sällan
    behövt gå djupare än så.

 [Rubular: a Ruby regular expression editor and tester](http://rubular.com/) 

:   Bra att ha när ett Railsprojekt dras igång. RegExp räddar skinnet på
    en när man minst anar det - för mig skedde det senast i
    eftermiddags.

 [MetaSkills.net The Ultimate OS X Snow Leopard Stack For Rails Development - x86\_64, MacPorts, Ruby 1.8/1.9, SQL Server, SQLite3, MySQL & More](http://www.metaskills.net/2009/9/5/the-ultimate-os-x-snow-leopard-stack-for-rails-development-x86_64-macports-ruby-1-8-1-9-sql-server-more) 

:   Ytterligare en länk i kategorin \"kan bli bra att ha, skönt med allt
    på ett ställe\".

 [Lorem 2: An all-around better Lorem experience.](http://lorem2.com/) 

:   En vettig generator för Lorem sparar mer tid än många vågar
    föreställa sig. Den här kommer jag använda med glädje.

 [SpriteMe Demo](http://spriteme.org/demo.php) 

:   Bra script för att generera sprites. Kommer bli en tidsbesparande
    uppgift för mig då jag är redigt trött på att knuffa, klistra och
    kopiera i Photoshop när jag arbetar med sprites.

 [Interesting CSS Quirks: Border-spacing](http://www.sitepoint.com/blogs/2009/10/01/interesting-css-quirks-border-spacing/) 

:   Något jag visste om, men sällan fått riktig användning av. Redde ut
    litet saker jag själv misstänkte men aldrig tagit mig tiden att
    bekräfta. Kanske hjälper det någon med ett CSS-problem.

 [Introduction to CSS Shorthand \[CSS Tutorials\]](http://articles.sitepoint.com/article/introduction-css-shorthand) 

:   Gammal klassiker men som dammet inte hunnit lägga sig på. Jag är
    nästan fanatisk på CSS shorthands och brukar i regel vara mycket
    sträng mot mig själv under arbetets gång. Även jag har mina fläckar
    dock, men det är ingenting som inte
    [csstidy](http://csstidy.sourceforge.net/) inte råder bot på.

 [Microsoft Slams Google Chrome Frame](http://www.sitepoint.com/blogs/2009/10/01/microsoft-google-chrome-frame-security/) 

:   Kom igen nu Microsoft, bättre måste ni väl kunna än den där sörjan
    som inte är ett dugg bättre än er [Jämförelse mellan IE8, Firefox
    och Chrome](http://madr.se/blog/120)? Ni skämmer ut er fullständigt.
    Den här diskussionen får ni lov att ta, bättre förberedda i
    fortsättningen.

 [Twitter / Gustav Holmström: Det var alltså jag i insla \...](http://twitter.com/hejg/statuses/4502547011) 

:   Kul att se och höra [Gustav Holmström](http://artoo.se) i egen hög
    person. Var faktiskt ungefär vad jag föreställde mig.

 [Gör varje onsdag till en ny vana](http://www.intebilenundermilen.se/index.php?stat=1) 

:   Då jag redan cyklar, går och åker buss in till mitt jobb var det här
    ett lätt beslut. Jag har dryga 6.5km till kontoret.

 [Bad Nested Code Could Hurt Your SE Rankings](http://www.sitepoint.com/blogs/2009/10/01/coding-se-rankings/) 

:   En kalldusch för de som fortfarande lever i ignorans för god
    semantisk uppmärkning och som är för lata för att validera sin kod.
    Det är dags att bryta vanan nu - det kan trots allt påverka era
    kunders sökmotorplacering, och för något sådant fånigt dessutom.

 [CSS3: To Infinity And Beyond! \[CSS Tutorials\]](http://articles.sitepoint.com/article/css3-infinity-beyond) 

:   Den här typen av artiklar ger mig först flyktig glädje i ett halvt
    andetag. Oerhört häftigt och mycket roligt att Firefox ansluter sig
    till WebKit med avancerade CSS-deklarationer som t ex gradients.
    Sedan kommer tungsinnet och likgiltigheten, då IE inte lär ta åt sig
    det här på ett bra tag. Tills dess blir det fortsatt användning av
    bökiga tekniker som Sliding Doors och CSS-sprites, med
    bakgrundspositionering i all oändlighet.