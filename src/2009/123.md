---
title: Därför använder jag Mac istället för en PC med Windows eller Linux
date: 2009-08-19
layout: single.hbs
collection: articles
archived: true
---
Jag trodde länge att [min nästa
dator](/blog/111 "Pension av PowerBook - välkommen Macbook!") skulle ha
någon Linuxdist. Att köra Ubuntu eller Fedora idag är rena lyxturen
jämfört med för bara två år sedan när jag hade det som primärt OS. Ska
sanningen fram är Windows XP fortfarande det OS som krånglat minst och
varit mest stabilt av min erfarenhet. Trots detta valde jag att köra Mac
igen, av anledningar jag tänker nämna.

Min främsta sysselsättning är att bygga hemsidors gränssnitt (struktur,
presentation och interaktion), som yrke men även som intresse. För det
syftet finns program som är så värdefulla att jag inte längre kan tänka
mig att jobba utan dem. Dessa tillhör tre kategorier.

-   Program som alltid funnits till åtminstone Windows och Mac.
-   **Program som förut inte fanns till Mac** men som nu gör det, tack
    vare Apples övergång till Intel.
-   **Mac-exklusiva program** som inte finns till andra OS.

Program som [CSSEdit](http://macrabbit.com/cssedit/) finns inte till PC
eller linux (vad jag avgöra efter många timmars letande).
[TextMate](http://macromates.com) finns delvis till Windows, men inte
till Linux. Det finns varianter som t ex Notepad++, men det är inte
riktigt lika skarpt i mitt tycke.

När Apple lämnade PowerPC till förmån för Intel var det möjligt att
installera Windows och fler Linuxdistar på Macdatorer. Men den största
vinsten med bytet var att många mjukvaru-utvecklare äntligen tog sig tid
att porta sina annars Windows- och linuxkompatibla produkter till Mac OS
X, något som definitivt dödade myten om att Macanvändare lever på en
isolerad ö.

T ex [VMware fusion](http://www.vmware.com/products/fusion/) erhåller en
komplett och mycket elegant lösning för virtualisering av såväl Windows
som Linuxdistar. Jag kan testa min kod i IE6-IE8, Chrome och Konqueror i
ett par virtuella maskiner istället för att tillägna en hel dator eller
OS-installation till det. Med det i åtanke är jag inte längre beroende
av Windows när jag skapar som Macanvändare historiskt sett varit.

Men det viktigaste och huvudsakliga skälet till mitt val är att Mac
kommer närmast **min bild av ett bra arbetsredskap för kreativ
programmering**.

-   Operativsystemet är brukbart direkt ur förpackningen, utan behov av
    tweak och optimering - som allmänt accepterat är i Windows eller
    Linuxdistar.
-   Program är i regel enkla att installera och har såväl ett utseende
    vänligt för ögat som en känsla av konsistens (fenomenet \"ser ut som
    en påse skit\" uppstår, men mycket sällan).
-   Operativsystemet konverserar i en ton jag gillar: inga kryptiska
    säkerhetsmeddelanden, inga omotiverade antaganden (Jag har inga
    oanvända ikoner på skrivbordet, tack så mycket Windows\...) och
    aldrig överflödig information.

Jag är också en flitig användare av tangentsbordskommandon. Mac har en
annan tangentbords-uppsättning och ett annat angripssätt att navigera
med tangentbord än Windows och Linux. Det är självklart en fråga om
tycke och smak, men för mig är Maclösningen mer logisk och konsekvent.

-   AT-tecknet (`@`) och Dollartecken (`$`) kan matas in med en hand
    bekvämt istället för två.
-   Jag att kunna köra snedstreck (`/`), pipetecken (`|`) och backvänt
    snedsträck (`\`) på samma tangent men med olika kombinationer av
    ALT,CMD och Shift. Detsamma med Måsvingar (`{}`), hakparanteser
    (`[]`) och paranteser.

Jag får en känsla att operativsystemet, dess program och själva datorn
merparten av tiden faktiskt gör precis vad jag förväntar mig av den. Jag
har självklart sådana stunder med Windows och Linux också, men inte alls
i samma utsträckning.

Därför använder jag Mac - istället för en PC med Windows och Linux.