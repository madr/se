---
title: IE6 no more nu på svenska - stöd kampanjen och sprid ordet!
date: 2009-08-18
layout: single.hbs
collection: articles
archived: true
---
För någon vecka sedan gjorde jag en retweet på [en efterlysning av
IE6nomore.com på
svenska](http://twitter.com/plindberg/statuses/3141353563). Precis som
många andra kände jag att jag inte hade tid i skrivandets stund, och
skickade det vidare i hopp om att mina followers gjorde detsamma eller
rentav skulle få tummen ur.

![](../../../image/2010/11/17745778-media_httpimgskitchco_JCrwc.jpg)

Och nu är den här: [Svenska ie6 No More](http://ie6nomore.se)!

Tanken är mycket enkel. Initiativet utgår från ett antagande där IE6:s
stora marknadsandel orsakas av lathet, okunskap eller både och. Som för
att upplysa och uppmana startades [IE6 No More](http://ie6nomore.com)
där företag ombeds att aktivt uppmana besökare av webbplatsen att
uppgradera eller byta ut IE6. IE6 No More innehåller också ett manifest
och förklaring, i två versioner: För företagsanvändare, och för
privatpersoner.

IE6 No More tillhandahåller en kodsnutt som läggs till i HTML-dokumentet
på ett företags webbplats. Det nya innehållet visas bara för
IE6-användare (genom [Conditional
Comments](http://en.wikipedia.org/wiki/Conditional_comment)) och
berättar för besökaren att webbläsaren är gammal och att det finns
bättre alternativ.

Alla företag som lagt till kodsnutten syns på ie6 No More. I takt med
att listan växer ökar chanserna att webbläsarens omotiverat stora
marknadsandel kommer att sjunka raskare.

Stort tack till [Mathias Johansson](http://www.mathiasjohansson.se/) som
tog på sig pucken!

För sakens skull: På min sajt har jag till och med den här varningen för
IE7-användare, då madr.se snart migrerar till HTML5.