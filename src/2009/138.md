---
title: I jakten på den perfekta mobilsajten
date: 2009-12-04
layout: single.hbs
collection: articles
archived: true
---
Madr.se har sedan en tid tillbaka en visning som är anpassad för
handhållna enheter som t ex mobiltelefoner, eller mobilsajt som det
brukar kallas i dagligt tal. Jag är rätt nöjd med den, men har inte
brytt mig om att kvalitetskontrollera den. Idag blev jag däremot påmind
om [mobiReady](http://ready.mobi) som är ett utmärkt verktyg för att
kontrollera en mobilsajts kvalitet.

Innan jag kunde köra testen upptäckte jag en stor brist i min
implementation: det gick inte att påtvinga madr.se att visas mobilt. Jag
kör nämligen allt på samma domän och använder olika templates beroende
på vad scriptet [Detect Mobile
Browsers](http://detectmobilebrowsers.mobi/) avgör. Scriptet är mycket
bra så länge det gäller \"vanliga\" webbläsare, men när något annat (t
ex mobiReady eller w3c-validatorn) ska nå sajten ballar scriptet ur.

Genom att framtvinga rätt version kunde jag köra testet. Madr.se fick
överaskande **5/5** i betyg:

> It will probably display very well on a mobile phone.

Jag fick inga fel, men några olustiga varningar.

-   Jag kör inte min sida som `application/xhtml+xml`. [Min valda
    Doctype](http://en.wikipedia.org/wiki/XHTML_Mobile_Profile) kräver
    det.
-   Inga access-keys används, vilket faktiskt är motiverat på en
    handhållen enhet.
-   Inget standard-input läge är satt på formulärfält.
-   Ingen Google sitemap.
-   Servern skickar inte tillbaka några cache-headers för HTML-koden.

Jag har alltså litet att göra ännu. Förutom att ordna ovanstående
punkter är det dags för mig att skaffa en egen domän för min mobilsajt
så att jag slipper krångel nästa gång jag testar. **madr.mobi** är
ledig, men det återstår att se - jag vet inte om det finns restriktioner
för den domänen.