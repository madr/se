---
title: Ny design och i html5
date: 2009-11-06
layout: single.hbs
collection: articles
archived: true
---
Efter några kvällars granskande och en hel del eftertänksamhet
publicerar jag nu den första versionen av madr.se som html5. Det är en
work in progress i högsta grad, så jag kommer att ändra mig många gånger
innan jag blir nöjd. Jag lever dock i tron på att jag fått det värsta på
plats i alla fall. HTML5 var mycket klurigt att implementera av olika
anledningar.

Rubriker och ett flertal div-dödare
-----------------------------------

`section`, `footer`, `nav`, `header`, `article` \... det var bra mycket
simplare på tiden när vi bara hade `div` att röra oss med. Dessutom har
vi den nya sättet att ange nivåer på rubriker: nu är det sektioner som
ska vara strukturerade, inte dokumentets rubriker.

Det leder främst till två saker: det blir genast mycket mer utmaning att
avgöra vad som är vad, och andelen h1:or i ett HTML5-dokument är
verkligen ingen vacker syn.

Ny CSS
------

Då html5 har en ny uppsättning div-dödare i sin arsenal såväl som andra
rubrikstrategier visade den reviderade uppmärkningen ingen nåd mot min
CSS. Det var tur för mig att jag inte riktigt var nöjd med den förra
designen då det skapade viss lättnad, men det är ett mycket legitimt
skäl att inte överväga doctype-byte på en redan lanserad sajt.

application/xhtml+xml slår tillbaka
-----------------------------------

Jag körde till en början med det gamla `application/xhtml+xml` igen. Det
visade sig dock inte hålla då en för mig okänd mängd av mina 120
blogginlägg frammanar [Yellow Screen of
Death](http://en.wikipedia.org/wiki/File:Yellow_screen_of_death.png).

Målet är att på kort sikt gå över till application/xhtml+xml dock. Det
finns inget tekniskt hinder så länge icke moderna webbläsare har en
fallback till text/html. html5 funkar i båda lägren, tack och lov för
det!

Vidare läsning
--------------

Följande artiklar tog jag hjälp av, kanske hjälper de någon annan också.

-   [HTML5 structure---div, section & article ?
    \@boblet](boblet.tumblr.com/post/130610820/html5-structure1)
-   [12 common problems with HTML 5 ?
    \@boblet](http://boblet.tumblr.com/post/147230293/html5-faq)
-   [HTML5 structure---header, hgroup & h1-h6 ?
    \@boblet](http://boblet.tumblr.com/post/134276674/html5-structure2)
-   [HTML5 structure---div, section & article ?
    \@boblet](boblet.tumblr.com/post/130610820/html5-structure1)