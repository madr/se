---
title: Pension av Powerbook - välkommen Macbook!
date: 2009-01-25
layout: single.hbs
collection: articles
archived: true
---
När jag våren 2005 bestämde mig för att köpa min första laptop var mitt
val mycket enkelt: en Powerbook 12\". Den hade allt jag i min dåvarande
sits krävde av en laptop.

-   Bra batteritid.
-   roburst tangentbord.
-   Programmeringsvänlig; lagom prestanda, snabb respons.
-   Snygg design och enkel, okonstlad konstruktion.
-   Ultraportabel; låg vikt och lätt att ta med.

Det kostade mig mycket, men jag kunde inte vara mer nöjd med en dator.
Med min PowerBook, som fick det smickrande namnet mydonkey, har jag
vuxit mycket och haft stor hjälp av. Den har avverkat några tiotusentals
timmar med PHP, HTML, CSS och JavaScript. Till slut kom jag dock till en
tid när jag till och med växte ur mydonkey.

-   **Datorns batteri blir bara tröttare**, som väntat är med laptops.
    Sedan ett år tillbaka vågar jag inte ens gå iväg någonstans utan
    strömadaptern.
-   **Jag kan inte göra allt jag vill göra**. För PHP, HTML, CSS och
    JavaScript duger mydonkey fantastiskt bra. Men för litet tyngre
    grejor, som t ex Java eller bildbehandling, räcker inte mydonkeys
    förutsättningar till för min kreativitet.
-   **Apple PowerPC är en död plattform**. Under 2009 kommer Mac OS X
    10.6 (Snow Leopard), som är den första spiken i PowerPC:s kista.
    Efter det är det bara en tidsfråga innan de program jag använder
    alla slutat uppdaterats. Redan nu är viktiga program borträknade.
-   **Andra OS är komplicerat.** Även om jag älskar Mac OS X är det inte
    heltäckande. Linux är mig mycket kärt, och till PowerBook finns det
    ytterst få alternativ (som sagt, död plattform). Jag har spontant
    behov av att spela spel, och då Windows inte går att installera är
    det inte möjligt.

Så där satt jag. Min älskade mydonkey begränsade mig, och jag insåg att
var dags att uppgradera mig. Jag sneglade länge åt
[Zepto](http://zepto.se) för att bli med pingvindator, men någonstans på
vägen insåg jag att Mac OS X var oersättligt just nu. Bara dagar efter
detta kommer rykten om en [ny macbook](http://apple.com/se/macbook). Jag
kände mig kallad och väntade. När jag sedan fick känna på datorn var det
ett lätt beslut, precis som när jag sist bestämde mig för en Mac.

Vad är då bättre med den nya macbooken?
---------------------------------------

Den nya datorn uppfyller mina gamla krav, och förbättrar också
situationen.

-   **Jag kan göra allt jag vill göra.** Datorn orkar med tyngre
    uppgifter och håller mig inte tillbaka. Med en riktig
    grafikkortskrets som har eget minne kan jag spela spel.
-   **Framtidssäker plattform.** Med Intel bör jag inte behöva oroa mig
    för att datorn ska åldras brutalt och totalt överges. Nu är det
    istället som vilken annan dator som helst.
-   **Jag kan köra vilket OS jag vill.** Vill jag köra linux är det bara
    att installera. Windows är enkelt att lägga in med [Boot
    Camp](http://apple.com/se/bootcamp) när jag vill spela.

Det hör såklart till att fotodokumentera uppackning av en ny dator.
Bilderna ligger nedan för intresserade.

1.  ::: {.p_embed .p_image_embed}
    :::

2.  ::: {.p_embed .p_image_embed}
    :::

3.  ::: {.p_embed .p_image_embed}
    :::

4.  ::: {.p_embed .p_image_embed}
    :::

5.  ::: {.p_embed .p_image_embed}
    :::

6.  ::: {.p_embed .p_image_embed}
    :::

7.  ::: {.p_embed .p_image_embed}
    :::

8.  ::: {.p_embed .p_image_embed}
    :::

9.  ::: {.p_embed .p_image_embed}
    :::

10. ::: {.p_embed .p_image_embed}
    :::

11. ::: {.p_embed .p_image_embed}
    :::

12. ::: {.p_embed .p_image_embed}
    :::

13. ::: {.p_embed .p_image_embed}
    :::

14. ::: {.p_embed .p_image_embed}
    :::

15. ::: {.p_embed .p_image_embed}
    :::