---
title: Logitech MX 1000 - pekaren triggar inte mouseover i Mac OS X
date: 2009-01-19
layout: single.hbs
collection: articles
archived: true
---
Äger du en [Logitech MX
1000](http://www.jam-shop.de/catalog/images/logitech_MX_1000_Laser_Cordless_Mouse.jpg)
och kör den på Mac OS X? Råkar du ibland ut för att muspekaren sluta
trigga *hover*, *mouseover*, *rollover* eller vad du föredrar att kalla
det? Följande blir omöjligt att göra, oavsett:

1.  Menyer under exempelvis File i program och Finder blir inte blå när
    man för musen över dem.
2.  Firebugs inspekt lyser inte upp element när man kör inspect.
3.  Länkar byter inte utseende i någon webbläsare när musen förs över
    dem.
4.  Eventuella `onmouseover`-effecter med JavaScript körs inte alls,
    vilket är irriterande när undermenyer är bundna till dessa.

Jag har själv råkat ut för detta. Det är lika frustrerande varje gång.
Att omstarta Finder (`killall Finder`) eller Docken (`killall Dock`)
hjälper inte. Inte heller omstart av `WindowServer`, Macens motsvarighet
till xorg.

Felet inträffar i alla delar av OS X. Jag hade problemen ett tag i
höstas, men de försvann sedan. För att komma tillbaka och göra mig galen
nyligen.

Då jag inte hittat någon process som låser musen har min enda utväg
varit omstart av datorn.

Så en dag testade jag något nytt. Jag provade dra ut USB-kontakten till
musdockan och återansluta. *Eureka*, allt funkade igen. Utan omstart!