---
title: Vad gör du för att slippa Internet Explorer 6?
date: 2009-02-20
layout: single.hbs
collection: articles
archived: true
---
Förra veckan publicerades den mycket rättframa artikeln [Stop developing
for Internet Explorer
6](http://www.robertnyman.com/2009/02/09/stop-developing-for-internet-explorer-6/),
som argumenterar för att gränssnittsutvecklare ska sluta planera in tid
för att kompromissa med HTML, CSS och JavaScript för en åtta år gammal
webbläsare. Grundbudskapet är inget nytt - jag bloggade själv om att jag
tycker det är [dags att överträffa CSS](/blog/96) i oktober då ämnet
sist kom på tal.

Det publicerades en mycket bra artikel i kölvattnet, [Who are you
disappointing with IE6
support?](http://friendlybit.com/browsers/motivation-for-building-for-ie6/)
som för argumentationen vidare ytterligare en dimension. Jag följer dess
forspår och tar nu mitt ansvar som gränssnittsutveckare genom att
upplysa mina besökare att en uppgradering finns till IE6. Med hjälp av
[Conditional
Comments](http://en.wikipedia.org/wiki/Conditional_Comments) visas det
endast för rätt målgrupp: de som surfar till min hemsida med Internet
Explorer 6.


Jag berättar att IE7 är bättre i folkliga termer, och ger en länk till
nedladdningssidan hos Microsoft. Allt för att göra det så enkelt som
möjligt att uppgradera. Koden som åstadkommer detta är inget
märkvärdigt.

    <!--[if lt IE 7]>
    <div id="ie6user">
            <h2>Uppgradera till Internet Explorer 7 och få mer roligt!</h2>
            
            <p>Visste du att Internet Explorer 6 som du använder är en gammal webbläsare, nästan åtta år gammal nu? Att uppgradera till Internet Explorer 7 ger dig en säkrare, snabbare, modernare, mer framtidssäker och roligare webbläsare. På Microsofts nedladdningssida för Internet Explorer 7 finns allt du behöver för att göra din tid på Internet ännu bättre!</p>
    </div>
      <![endif]-->

Detta är något jag rekommenderar alla att göra. Sprid ordet. Jag vill
det. Webbutvecklare jorden runt vill det. Till och med [Microsoft vill
det](http://windowshelp.microsoft.com/Windows/en-US/Help/a426bb85-708c-4b75-87e2-874f9be3b4aa1033.mspx "Better Browsing: Internet Explorer 7 offers improved security and productivity").
Se till att den stora massan blir medveten om att Internet Explorer 6 är
en åtta år gammal webbläsare som är dålig, bidra *redan idag*.