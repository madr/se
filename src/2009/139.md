---
title: Underkullen.se -- i väntan på Bilbo
date: 2009-12-19
layout: single.hbs
collection: articles
archived: true
---
Jag pratade om en sida om Bilbo redan för två år sedan i [The Hobbit:
får Catahya ett syskon nu?](/blog/62), i hopp om att [föreningen
Catahya](http://catahya.net) skulle starta upp något stort och häftigt
för att bevaka nästa generations Tolkienfrälsta.

Det blev inte riktigt som jag trodde, men likväl finns det nu en svensk
sida som bevakar filmatiseringen av Bilbo. [Under
Kullen](http://underkullen.se) heter den, och jag har faktiskt varit med
på ett hörn i utvecklingen av sidan.

Personen bakom sidan, Meril (även känd som
[ekorrvarg](http://twitter.com/ekorrvarg)) har precis som mig flera
förtroendeuppdrag på Catahya bakom sig och kände ett kall för Bilbos
övervakning. Hon kan dock inte \"koda\", som det kallas av oinvigda, och
insåg att hon behövde hjälp.

Jag tipsade henne om [Drupal](http://drupal.org),
[Wordpress](http://wordpress.org) och
[Silverstripe](http://silverstripe.org), de CMS jag själv visste att jag
skulle kunna bidra med kod till då de är PHP-baserade och går att drifta
på samma webserver som den här bloggen. Efter litet lek föll Drupal i
hennes smak, och på nästan ingen tid alls byggde hon upp sajten. Jag är
imponerad av hennes driv och djärva stil och kan bara grattulera för en
bra sajt!

Jag bidrog med ett par timmars CSS-arbete, som främst gick ut på att
byta ut litet typsnitt och ändra sidhuvudet utifrån ett befintligt tema
i Drupal (Garland). Några HTML-ändringar gjordes också för att utseendet
skulle bli som hon önskade.

Det här är min första sida i Drupal, och min bild av systemet är att det
är kraftfullt och välstrukturerat. Det var ingen söndagsutflykt att
jobba i mallarna, men då läste jag å andra sidan inga manualer innan jag
började.

Drupal kommer jag att jobba med igen, det har jag på känn! Under Kullen
kommer bli kul att växa i.