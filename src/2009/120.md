---
title: Dagens skratt: Microsofts bild av IE8 vs Firefox och Chrome
date: 2009-06-19
layout: single.hbs
collection: articles
archived: true
---
Länken [Windows Internet Explorer 8: Get the
facts](http://www.microsoft.com/windows/internet-explorer/get-the-facts/browser-comparison.aspx)
är nog den roligaste på länge. Den går igenom några punkter där
Microsoft hävdar att IE8 äger Firefox och Chrome.

Inte nog med att de har totalt fel på vissa punkter, det är dessutom så
uppenbara fel att alla gränssnittsutvecklare och datatekniker vet hur
totalt fel felen är. Jag känner för att kommentera här.

Säkerhet
--------

> Internet Explorer 8 takes the cake with better phishing and malware
> protection, as well as protection from emerging threats.

Nu är jag långt ifrån en expert på säkerhet, men jag har svårt att tro
att fristående applikationer är mindre säkra än en applikation hårt
integrerad med operativsystemet. Känns som fånigt säljsnack.

Integritet
----------

> InPrivate Browsing and InPrivate Filtering help Internet Explorer 8
> claim privacy victory.

Firefox har förvisso inte den här egenskapen i stable förrän
[3.5](http://www.mozilla.com/en-US/firefox/3.5/releasenotes/ "Firefox 3.5 rc1"),
men vad jag vet hade Chrome detta redan hösten 2008, alltså ett halvår
innan IE8. Att påstå att IE8 är unikt med detta är med andra ord rent
struntprat.

Enkel att använda
-----------------

> Features like Accelerators, Web Slices and Visual Search Suggestions
> make Internet Explorer 8 easiest to use.

Oj, oj, oj. Var ska jag starta här?

-   IE8 [förstorar inte text vars storlek är angiven i
    pixlar](http://www.456bereastreet.com/archive/200902/ie_8_still_does_not_resize_text_sized_in_pixels/ "IE 8 still does not resize text sized in pixels").
-   IE8 försöker hitta 404:or i 10-15 sekunder innan den säger något.
-   IE8 kräver http:// när en annan port än 80 används, tex
    example.com:8080.
-   Adressfältet är i övrigt mycket dumt och gammmalmodigt i jämförelse
    med Chrome och Firefox.

Men visst, gammal elller kopierad funktionalitet med nya överdrivet
exotiska namn gör det förmodligen litet mindre besvärligt.

Webbstandarder
--------------

> It\'s a tie. Internet Explorer 8 passes more of the World Wide Web
> Consortium\'s CSS 2.1 test cases than any other browser, but Firefox 3
> has more support for some evolving standards.

\... and so does Chrome, even more than Firefox. Jag medger att IE8 har
bra support för webbstandards, men jag betvivlar att de har bäst stöd
med tanke på [hur fel IE8 tolkar
fieldsets](http://teddyzetterlund.com/2009/04/16/internet-explorer-8-fieldset-and-legend-bugs/ "Internet Explorer 8 fieldset and legend bugs")
och att [IE8 har problem med
overflow](http://edskes.net/ie8overflowandexpandingboxbugs.htm "IE8 overflow and expanding box bugs").

Stödet för JavaScript är fortfarande en katastrof, men det är åas inte
under W3C:s kontroll. Särskilt [Internet Explorer 8 - fix event
handling, or don't release
it](http://robertnyman.com/2008/11/04/internet-explorer-8-fix-event-handling-or-dont-release-it/)
bör vara intressant läsning.

Utvecklingsverktyg
------------------

> Of course Internet Explorer 8 wins this one. There\'s no need to
> install tools separately, and it offers better features like
> JavaScript profiling.

Min egen åsikt: allvarligt talat? Utvecklingsverktygen i IE8 är en
*katastrof*. Odugligt, svårt att använda och omöjliga att hitta i. Det
finns kompetenta verktyg som kostar slantar och som också kräver egen
installation. Dessa är dock bleka i jämförelse med såväl Chromes som
Firefox varianter.

Kompabilitet
------------

> Internet Explorer 8 is more compatible with more sites on the Internet
> than any other browser.

Här säger jag att det är tur för Microsoft att kunder tvingar designers
att lägga ner extra tid för att få det att fungera i IE. Skulle alla
blåneka den tiden skulle de aldrig våga gå ut med det här.

Att vara erbjuda bakåtkompabilitet med hemsidor byggda 1994 är inget att
vara stolt över. Att erbjuda ett verktyg för att ge alla omoderna
tekniker fördel mot de moderna och rekommenderade ([Version
targeting](http://www.google.se/search?q=version+targeting&ie=utf-8&oe=utf-8&aq=t&rls=org.mozilla:en-US:official&client=firefox-a))
är inte heller något att vara stolt över. Att fortfarande ligga efter
andra webbläsare med flertalet år är värt att skämmas för.

Pålitlighet
-----------

> Only Internet Explorer 8 has both tab isolation and crash recovery
> features; Firefox and Chrome have one or the other.

Det är en mycket vinklad sanning. Chrome var ffs först med tab isolation
i stable version (IE8 hade det i beta1 som förvisso kom före Chrome, men
som i bästa fall kunde kallas alfa: läs [definition av
beta](http://en.wikipedia.org/wiki/Beta_version#Beta "Software release life cycle")).
Firefox har tagit tid på sig för att skapa tab isolation, men kommer att
ha det i stable i sommar när 3.5 är redo. Crash recoveryn på Firefox har
varit uttalad standard sedan version 2.0. Så IE8 kopierade styrkor från
två Open Source-projekt och försöker sälja det som något nytt och unikt.

Inställningsbarhet
------------------

> Sure, Firefox may win in sheer number of add-ons, but many of the
> customizations you\'d want to download for Firefox are already a part
> of Internet Explorer 8 -- right out of the box.

Firefox styrka är dess addons. Det är som att säga att en bil har sämre
flytförmåga än en båt för att den inte är tillverkat i för tungt
material. Chrome låter jag vara osagt, annat än att jag inte hittat
något i IE8 som inte redan finns i Chrome.

Handhavandemöjligheter
----------------------

> Neither Firefox nor Chrome provide guidance or enterprise tools.
> That\'s just not nice.

Här förstår jag ingenting. Vad menar Microsoft? Sedan när behöver en
webbläsare \"Enterprise tools\"? Vadå \"guideance\"? behövs hjälp och
assistans för att surfa är det ett konstruktionsfel snarare än en
feature.

Prestanda
---------

> Knowing the top speed of a car doesn\'t tell you how fast you can
> drive in rush hour. To actually see the difference in page loads
> between all three browsers, you need slow-motion video. This one's
> also a tie.

Förbannad lögn. Det finns charts som visar att IE8 är likvärdig eller
snabbare vid sidladdning, men vid hård profilering av script ligger IE
fortfarande hopplöst efter Chrome och Firefox.

Jag har själv jobbat med profilering och konstaterat att IE7 är 10
gånger så långsam, och IE8 är bättre - ungefär *bara* 2 gånger så
långsam. (Mer om detta kommer i kommande bloggposter då jag jobbar med
litet script för det här). IE8 har också som sina föregångare stora
problem med att inte hänga sig vid javascript-exekvering. Det går att
med tidtagarur mäta hur lång tid det tar att exekvera vissa script. Det
behövs ingen slow-motion.

Sammanfattningsvis: jag skrattar. Ordentligt. Som en sista spik i kistan
kan sägas att om IE8 *hade* glänst över Firefox och Chrome, så hade vi
behövt vänta i många år för att bli av med IE7 och IE6. Det finns till
och med teorier om att [IE6 kommer att överleva
IE7](http://www.quirksmode.org/blog/archives/2009/06/state_of_the_br_1.html "State of the Browsers — IE edition").
Med andra ord: IE8 har redan förlorat, oavsett resultat.


 Uppdatering

Jag bifogar nedan ett profileringstest där jag kör tre for-loopar i
olika utföranden. Mer om detalj finns testets sida [Loop
performance](http://madr.se/~ay/labs/app/jstester/?file=loops.xml).
Ordningen på bilden: IE8, Chrome, Firefox.


Samma funktioner på alla tre webbläsare. IE8 *påtagligt* långsammare
under Windows XP Home på en dator från tidigt 2009. Talar sitt tydliga
språk.