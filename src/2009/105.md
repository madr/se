---
title: 2008, året som gått
date: 2009-01-01
layout: single.hbs
collection: articles
archived: true
---
2008 var ett bra år, på såväl personlig plan som proffesionellt. Musiken
har fått mer fokus än någonsin.

Proffesionellt jobbade jag ett helt år, där jag lämnade bakom mig
tiotusentals rader JavaScript och även litet PHP. Dessvärre gjordes det
mesta utan någon feedback på bloggen, men några små grejor som
exempelvis [en enkel ticker med javascript](/blog/101) fick utrymme här.
Jag hoppas kunna blogga mer om mina smådilemman i år. Tanken är också at
utforska ny okänd mark som *Adobe AIR*, *Adobe Flex* och *Ruby On
Rails*. Värst mycket design blev det inte 2008, men jag hoppas på att
bättra mig då jag insett att jag saknar den typen av webbutveckling.

[Hägrans första skiva](/blog/83 "Hägran - Songs of an End") spelades in,
efter att ha legat på is i över två år. Jag musikerar friskt fortfarande
och hoppas på att kunna slutföra minst en skiva till nästa år. Min musik
är mycket mörk nu för tiden, och jag väljer att inte försöka göra något
åt det utan hoppas snarare på att mit skapande ska mutera på egen hand.
[Hägrans hemsida](http://hagran.madr.se) är en modern, minimal sajt med
badges för [Hägrans
tumblr](http://hgran.tumblr.com "Hägran's scratchbook") och [Hägrans
twitter](http://twitter.com/hgran).

Personligen fick jag ett helt år utan studier, mitt allra första av det
slaget. Jag blev bilägare, blev ägare av bostadsrätt och senare sambo.
Jag gick dessvärre upp nästan 20 kg, främst på grund av att livet varit
mig för gott för att ta hand om mig själv. Det är en detalj som jag
planerar att göra något åt under 2009.

[CiA](http://cia.madr.se) fick inte upp sin sajt i år heller. Tråkigt.
Däremot gick [Norrflugans sportfiskeklubb](http://norrflugan.madr.se)
live, dessutom med [MWA under
huven](/blog/73 "norrflugans SFK drivs av mwa 0.4").

Jag klippte inte heller av håret 2008. Det återstår att se som det får
stanna ett år till.

God fortsättning till er alla.