---
title: Om en layout
date: 2009-04-02
layout: single.hbs
collection: articles
archived: true
---
Jag har under perioder varit delaktig i projektet [ca2](),
ombyggnationen av [Catahya.net](http://catahya.net). I slutet av
februari nådde projektet en mycket viktig milstolpe: medlemmarna på
sidan fick den första publika betan.

I samband med betan annordnades en layouttävling, som gick ut på att
skapa ett förslag till den skarpa versionens design. Jag höjde själv på
ögonbrynen åt några punkter ur [tävlingens
regler](http://www.catahya.net/forum/svar.asp?tid=9477&forumid=70 "layouttävling!"):

> Tävlingsbidraget ska skickas in som png, jpg eller gif till
> <layout@catahya.net>.
>
> \[\...\]
>
> Vi vill ha era tävlingsbidrag senast den 28 februari!

Då jag är färgad av mitt yrke tycker jag att en enda bild är alldeles
för litet, då särskilt för en sida som Catahya med många avdelningar,
alla med flertalet utmaningar för en formgivare: forum, recensioner,
wiki, bloggar, communityfunktioner, novell- och diktsamlingar,
bildgallerier \...

Tävlingen utlystes morgonen den 19 februari, vilket gav alla designers
en dryg vecka för att göra en design, då under kvällstid, helger och
annan ledig tid. Utifrån dessa två förutsättningar är det omöjligt att
förvänta sig en genomarbetad och heltäckande design: det är snarare en
look-n-feel som kan presenteras i bästa fall.

Jag kände att någon behövde bryta isen och inspirera de formgivande
medlemmarna att klämma ut en design trots den knappa tiden. Tanken var
aldrig att göra ett riktigt bidrag, utan att göra en tämligen förenklad
look-n-feel med enkelt utförande och i den klassiska Catahya-andan.
Tanken var hela tiden att ge kött på benen åt så många formgivande
Catahyaner som möjligt.

Jag laddade hem testversionen av Photoshop och ägnade några timmar åt
att slänga ihop en look-n-feel, allt som allt 4-5 timmar spritt över tre
kvällar framför TVn. Jag låste mitt arbete den 21 februari, då jag
avgjorde att det var nog för att få igång rätt folk att börja designa.
Resultatet avviker inte allt för mycket från tävlingens definition.

> Färger kan ändras, typsnitt och marginaler kan ändras, rutor kan se ut
> på andra sätt och liknande. Det som inte får ändras är att objekten
> ska finnas på samma plats. Huvudmenyn ska ligga under bannern,
> login/profilinformationen ska finnas till höger (men kanske i flera
> rutor istället för en, om man vill), undermenyn ska finnas till
> vänster och så vidare.

Resultatet såg ut såhär, dag för dag:

1.  [19 februari](http://madr.se/~ay/labs/psd/ca2/2009.02.19.png)
2.  [20 februari](http://madr.se/~ay/labs/psd/ca2/2009.02.20.png)
3.  [21 februari](http://madr.se/~ay/labs/psd/ca2/2009.02.21.png)

Jag var hela tiden öppen med vad jag gjorde via facebook och Twitter,
och tog litet hjälp av bekanta på Catahya för att mitt arbete skulle
synas. Taurrohir, en stammedlem som också är duktig illustratör, hade
redan 2005 ritar några bilder som jag återanvände i min design. Jag
hörde av mig om dessa till henne och kollade så att det inte var något
problem att använda det. Hon hörde av sig till mig och var lyrisk över
designen (precis den reaktionen jag ville ha!).

Taurrohir trodde dock att jag gjorde ett bidrag till tävlingen, och att
vi tillsammans jobbade med något. Då jag inte ville att min look-n-feel
det skulle bli ett konkret bidrag i tävlingen, gjorde jag och Taurrohir
en överenskommelse.

-   Tävlingsbidraget tillhör henne, hon äger det.
-   Min PSD ska användas för att skapa en vidareutveckling.
-   Tävlingsbidraget skickas in av henne när hon lagt sin prägel på det.
-   All kontakt rörande layouten sker via henne.

Taurrohir illustrerade ett nytt huvud och en dekor till vänstermenyn,
och tog mitt utkast till betydligt högre höjder. Jag vet inte hur mycket
tid hon lade ner på det, men jag har svårt att tänka mig att det inte
ligger samma mängd timmar bakom.

Så varför berättar jag det här?
-------------------------------

Tävlingsjuryn diskuterar bidragen, och jag blev kontaktad innan
Taurrohir och skickade alltså vidare till henne. Tydligen råder det
litet oklarheter huruvida vem som äger bidraget. Jag vill mao bara
betona att jag inte har för avsikt att diskutera det inlämnade bidraget;
det är Taurrohir som ska kontaktas om detta.

Detaljer som rör implementation, såsom \"hur skulle en recension se
ut?\" och \"vad om fyrspaltsvisning på startsidan?\" är alltså
Taurrohirs frågor att besvara.

Även om Taurrohirs bidrag inte skiljer sig så mycket från min
look-n-feel, är det orättvist att säga att jag gjort en majoritet av
arbetet. Taurrohir lade lika mycket tid som mig, rentav mer om bilderna
från 2005 ingår i beräkningen. Det rör sig om åtminstone 50-50 i
arbetsinsats.

Att påstå att jag är bättre lämpad för diskussioner för att jag kan mer
CSS och gränssnittsutveckling är irrelevant i sammanhanget, då tävlingen
inte ställde det som krav för att delta.

Med det sagt ska det bli spännande att följa utvecklingen i återfödelsen
av Catahya. Det är en frisk fläkt som bör leda till fantastiska saker.
:)