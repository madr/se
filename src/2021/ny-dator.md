---
title: "Erfarenheter av att köpa ny stationär dator"
date: 2021-01-04
layout: single.hbs
collection: articles
---

Det är dags för en ny dator, då min nuvarande från 2011 börjar bli gammal.

Detta är de användningsområden jag har för min dator.

- Dualboot med Windows och Arch Linux.
- Spela Dota 2, Minecraft och WOW.
- Programmera webbsidor och appar.
- Leka med maskinlärning.
- Sequencer och effekter till DAW.

Budget: **15 000 SEK.**

Den slutliga datorn beställdes i december 2020, och levererades februari 2021 
på grund av hög efterfrågan på RTX 3070.

* 1st [Fractal Design Define R4, svart](https://support.fractal-design.com/support/solutions/articles/138157-define-r4-product-manual)
 * 1st [Corsair CV650, Bronze 80+ 650W](https://www.corsair.com/us/en/Categories/Products/Power-Supply-Units/Power-Supply-Units-General-Purpose/CV-Series%E2%84%A2/p/CP-9020211-NA)
 * 1st [ASUS TUF B550-Plus](https://www.asus.com/se/Motherboards-Components/Motherboards/All-series/TUF-GAMING-B550-PLUS/)
 * 1st [AMD Ryzen 5 3600](https://www.amd.com/en/products/cpu/amd-ryzen-5-3600)
 * 1st [Corsair Vengeance DDR4 3200MHz CL16, 2 * 8GB](https://www.corsair.com/us/en/Categories/Products/Memory/VENGEANCE-LPX/p/CMK16GX4M2B3200C16)
 * 1st [ASUS TUF RTX 3070](https://www.asus.com/Motherboards-Components/Graphics-Cards/TUF-Gaming/TUF-RTX3070-8G-GAMING)
 * 1st [Cooler Master Hyper 212 EVO](https://www.coolermaster.com/catalog/coolers/cpu-air-coolers/hyper-212-evo/)
 * 1st [Corsair MP600 M.2 500GB](https://www.corsair.com/ww/en/Categories/Products/Storage/M-2-SSDs/Force-Series%E2%84%A2-Gen-4-PCIe-NVMe-M-2-SSD/p/CSSD-F500GBMP600)

Pris: **14 050 SEK**

## CPU: AMD istället för Intel

Efter litet fönstershopping så är slutsatsen att det är mest prisvärt att fläska på 
grafikkortet, och ha en billig mid-range CPU.

Mitt val faller här på **AMD Ryzen 5 3600**, som är mest bang for the buck.

Till denna skaffar jag en luftkylning, då jag föredrar riktigt tysta datorbyggen.

## Moderkort: Asus TUF

Jag har haft Asus i 10 år, och har verkligen ingenting att klaga på vad gäller byggkvalitet.
**TUF** verkar vara deras litt mer prisvärda kvalitetsegment, och 
**TUF B550-Plus** är det senaste och mest moderna.

Främsta uppgraderingen från innan är dessa två saker:

 * **M.2**-slots, för _riktigt_ snabb SSD-prestanda.
 * **USB-C**, för att enkelt koppla in saker.
 * **PCI Express v4**, för högre bandbredd på grafikkort.

## RAM: 16GB DDR, av märket Corsair

Jag har kört 32GB minne i 10 år, och har med handen på hjärtat inte haft behovet av den 
stora mängden RAM. För spel och mina grundläggande DAW-behov räcker 16GB som en start,
med möjlighet att uppgradera senare.

Jag har bra erfarenhet av **Corsair Vengeance**: byggkvaliteten är god på Corsairs grejor,
och de har bra kylflänsar utan att bli för skrymmande.

**Corsair Vengeance DDR4 16GB 3200MHz** verkar vara lagom, i konfigurationen **2st 8GB**. Då 
jag inte har fönstersida på mitt chassi är det inte aktuellt att köra med RGB-varianten.

## Grafikkort: RTX 3070 med Asus

Även för grafikkortet väljer jag Asus, då byggkvaliteten är oöverträffad. Asus TUF-serie
är som jag förstått det en billigare och mer ruggad variant av ROG Strix, vilket borde innebära 
att jag utan risk kan förvänta mig 3-5 års spelande av detta grafikkort.

**Asus TUF RTX 3070** är lägre high-end, och jag förväntar mig fantastisk prestanda på denna.

Jag sneglar även på AMD Radeon, men väljer Nvidia för att jag där _vet_ att linuxstödet är bra.

Sist jag gav AMD ett försök på linux var 2014, och [det gick sådär](../../2015/amd-linux/). Med NVidia
vet jag vad jag får.

## Lagring: M.2 SSD, Corsair MP600

Detta kommer att ge mig den enskilt största prestandaförbättringen, och jag tar hellre en snabb 
disk än en stor disk, och 500GB kommer räcka alldeles utmärkt för mina behov. 

Corsair litar jag på, och **Corsair MP600** verkar vara den snabbaste disken 
på marknaden.

## PSU: 650W Bronze, Corsair

Jag är som redan skrivits nöjd med Corsair. Då mitt chassi har riktigt trevliga
byggmöjligheter är det inte värt att lägga de extra pengarna på att få ett
modulärt nätaggregat.

650W är vad som rekommenderas till mitt grafikkort, så det är mitt val. Då jag
inte ska överklocka mitt system något kommer en Brons-certificerad enhet räcka bra.

Den kandidat som vinner är **Corsair CV650** för denna gång.

## Saker jag behåller

- **Fractal Design Define R4**. Tidlöst chassi med alldeles för många stickers för
  att kunna slängas.
- Ett gäng fläktar, 140mm.
- 2st **WD Red**, för backup.
- **En SSD**, som behåller Windows 10 för smidig Dual boot.