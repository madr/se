---
title: "1000 lbs club V: Bänkpressens hämnd"
date: 2021-05-19
layout: single.hbs
collection: articles 1klbs
---

Jag har sedan februari 2020 tillbaka ett projekt: att gå med i **1000lbs club**.

För att bli kvalificerad ska summan av ett lyft vardera av knäböj, bänkpress och
marklyft uppgå till minst **453,6kg** (1000 lbs).

Jag dokumenterar min progression mot detta mål på denna blogg, och detta är en
uppdatering.

## Resultat sedan sist

Bänkpressen har gått framåt, medans knäböj och marklyft har fått tekniklir.

|      Lyft |   Datum    | Vikt, kg | Kommentar                        |
| --------: | :--------: | :------: | :------------------------------- |
|    Knäböj | 2020-09-25 |   130    | ingen ökning.                    |
| Bänkpress | 2021-05-17 |   92,5   | +2,5kb i 1RM.                    |
|  Marklyft | 2021-04-08 |   175    | +5kg i 1RM. Magnesium och bälte. |

Jag har således **55kg** kvar till att nå 1000 lbs.

## Träningsuppehåll januari

På grund av flytt och allmän matthet och stress blev det inte så mycket träning under januari. Då träningen skett högst sporadiskt, påbörjades i februari ett 10 veckor långt [återkomst-program][02h] för att hamna i fas.

När jag väl var i fas igen, fick bänkpressen allt fokus.

## Bänkplatån är sprängd

Jag passerade 90kb i bänkpress några veckor innan pandemin startade, i februari 2020. Här fastnade jag på en platå, där mängdträning inte längre hjälpte för att komma förbi.

Den 17 maj slog jag äntligen igenom, men en fin träff och ett bra lyft på 92,5kg.

För att göra detta gjorde jag följande justeringar i min teknik:

- Hård och drakoniansk uppföljning på stångens bana från startläge, bröst och tillbaka till startläge. Jag filmade varje set från olika vinklar tills det slutligen satt!
- Justering av greppbredd på stången, för att uppnå lodrät linje mellan armbågar och handens mitt. I mitt fall hamnade stången ca 5cm närmare hakan.
- Förbättrat bentryck, med anspänning i hela kroppen i lyftets alla moment.

Denna video rekommenderas varmt gällande punkt 1-2 ovan:

<iframe width="560" height="315" src="https://www.youtube.com/embed/wKhI-O4HI8M" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Aldrig har 100kg känts närmare.

## Knäböj utan skor

Som en del av återkomst-programmet valde jag att prova **knäböja utan skor**, och kunde bekräfta en sak jag haft på känn länge: jag behöver inte längre skor. Mina tendenser att få för mycket fall framåt försvann, och min rörelse blev mer balanserad.

Djupet är en god marginal under tävlingsgodkänt, dessutom.

## Nytt PB i marklyft

Mitt favoritlyft fick ett pass i veckan under tio veckor, vilket gav mig ett PB på 175kg.

## Nästa check-in: hösten

Jag ska nu göra ett nytt försök att fokusera alla tre lyften samtidigt, genom att träna med följande upplägg.

|     Dag | Pass                           |
| ------: | ------------------------------ |
|  Måndag | Knäböj, Bänkpress              |
|  Tisdag | Bänkpress, Marklyft            |
|  Onsdag | Vila                           |
| Torsdag | Knäböj, Bänkpress              |
|  Fredag | bänkpress, Marklyft (pausmark) |
|  Lördag | Vila                           |
|  Söndag | Vila                           |

Tills nästa checkin vore det trevligt att ha presterat 10-15kg mer i totalen.

| Datum | Bänkpress | Knäböj | Marklyft | Total | Återstående |
| ----: | :-------: | :----: | :------: | ----: | :---------- |
|     - |    100    |  135   |   180    |   415 | 38,6        |

[1]: https://www.styrkelabbet.se/app/
[2]: https://sv.wikipedia.org/wiki/Styrkelyft
[3]: https://sv.wikipedia.org/wiki/Milit%C3%A4rpress
[4]: https://www.omnicalculator.com/health/navy-body-fat
[02h]: https://www.styrkelabbet.se/zero-to-hero/
