---
title: Nyhetsbrev jag prenumererar på
date: 2021-08-24
layout: single.hbs
collection: articles
---

Överlag så är jag skeptisk till **nyhetsbrev** som koncept, då [det är svårt att göra ett bra nyhetsbrev][gbu] och alldeles för många inte lyckas. I takt med att [jag inte längre har sociala medier][gb] och att [RSS är en zombie][undead] så har jag dock insett att nyhetsbrev har en plats.

Här kommer därför en lista över nyhetsbrev jag följer, och varför jag följer dem.

* [Styrkelabbet][sl] summerar nya artiklar på sin hemsida, sammanfattar veckans poddavsnitt och ger emellanåt rabattkoder hos bl a Gymgrossisten - en gång per vecka. Jag gillar Styrkelabbet för att störst fokus läggs på publicerade studier, meta-analyser och litterturöversikter inom styrketräning.
* [HTMHell weekly digest][hh] skickar ett välskrivet mail per vecka om en relativt okänd superkraft i HTML eller webbläsare. Det är ett bra sätt att bli upplyst eller påmind om bra vanor vid författande av HTML, och är värdefull för såväl webbapp-utvecklare som hemsideskapare.
* [Techlead digest][tld] ger ca 4 läsvärda länkar om tekniskt ledarskap per vecka. Det är ett bra nyhetsbrev som tar upp olika ämnen om de mänskliga faktorerna inom programmering.
* [Elixir digest][ed] ger 4-6 läsvärda länkar om Elixir och Phoenix per vecka. Jag gillar det för att hålla koll på Elixir, där det i Phoenix-communityt sker massor av saker i snabb fart. En bonus är att även konstruktiv kritik och post mortems ibland förekommer.
* [Pragmatic bookshelf][pp] ger sporadiska uppdateringar om böcker som är slutförda och i beta. Deras böcker har jämn kvalitet, och jag gillar att få litet koll på vad som publiceras.
* [Kickstarter games][ksbg] ger sporadiska uppdateringar om brädspel och indiespel. Många spel börjar på Kickstarter, och det är alltid litet spännande att få nyheter först.

Jag har även några nyhetsbrev jag inte är redo att rekommendera ännu - de får förmodligen en separat bloggpost i framtiden.

För slumpmässiga länkar jag vill "läsa sen", används [Pocket][gp]. Det är en trevlig tjänst som gör det möjligt att spara länkar via "Dela"-dialogen i webbläsare och appar på Android och iOS.

[gbu]: https://smartblogger.com/create-a-newsletter/
[gb]: ../../2018/twitter-instagram-eol/
[orss]: https://adactio.com/journal/9646
[undead]: https://techcrunch.com/2018/04/07/rss-is-undead/
[sl]: https://www.styrkelabbet.se/
[ed]: https://elixirdigest.net/
[tld]: https://techleaddigest.net/
[hh]: https://www.htmhell.dev
[pp]: https://pragprog.com/
[ksbg]: https://www.kickstarter.com/settings/notifications#newsletters
[gp]: https://getpocket.com