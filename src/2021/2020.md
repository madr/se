---
title: "2020, ett år under pandemi"
date: 2021-01-01
layout: single.hbs
collection: articles
---

Ännu ett år är avslutat, varvid det är lägligt att skriva litet om de 12 månader som gått.

## Tekniker jag älskat under året

- **Recoil**. State-hantering är på väg till en mycket behaglig nivå för React-projekt.
- **Elixir**. I år har jag skrivit mer elixir än python, och det börjar kännas riktigt bekvämt.
- **Python**. Trots att elixir haft primärt fokus så är python fortfarande det bästa programmeringsspråket jag vet.
- **Shadow DOM**. Webbtekniker för att börja få bra kontroll över DOM är på mycket bra nivåer numera.
- **VSCode och LiveShare**. Det är litet som att sitta i Google Docs och realtids-samarbeta med andra i kod. Denna feature har varit ovärderlig under Coronaviruspandemin.

## AFK

Jag hade tänkt mig att 2020 skulle bli ett trendbrott av tuffa, påfrestande och rentutsagt förjävliga år.

Jag hade så mycket att fira.

- Friskförklarad från en svår depression.
- Nya lärdomar om mig själv och AST.
- Sista amorteringen av min brutala kapitalförlust på grund av en usel bostadsaffär 2019 blev betald.
- Jag blev äntligen av med min privatleasade bil, även känd som "svindyr trädgårdstomte".

Jag hade tänkt fira detta genom att älska mig själv och andra mer, gå på festivaler och spelningar, samt passa på att fokusera på att bara må bra ett tag genom att göra saker jag tycker om.

Coronaviruspandemin däremot ändrade på detta, [som jag tidigare skrivit om](../../2020/covid19). Jag har ingen anledning att tro att första halvan av 2021 kommer vara något annat än en avskrädeshög heller.

## Musik

Musikåret 2019 har många bra album, med nytt ifrån **Paradise Lost**, **Grift**, **Naglfar**, **Grave Digger**, **In This Moment**, **Myrkur**, **My Dying Bride**, **LIK**, **Solstafir** och **Uada**.

Jag njöt av en stadsfestival och en konsert. Inte mycket, men **Nervosa** ägde i Umeå, och **Opeth** var lika bra som alltid.

## Träning

Jag är starkare än någonsin, och har under året tappat ca 5cm omkrets runt midjan. Året har främst dedikerats åt att gå med i **1000lbs-klubben**, vilket jag [bloggat](../../2020/1000lbs/) [om](../../2020/1000lbs-aug/) [tidigare](../../2020/1000lbs-sep/) [i år](../../2020/1000lbs-dec/).

### Personliga rekord

Personbästan som känns relevanta för mig att följa upp är de tre momenten i [Styrkelyft](https://sv.wikipedia.org/wiki/Styrkelyft), samt mitt favoritlyft **Press** (även känd som "Militärpress").

|      Lyft |   Datum    | Vikt, kg | Ökning under året, % |
| --------: | :--------: | :------: | -------------------: |
|     Knäböj| 2020-09-25 |   130    |                  23% |
| Marklyft  | 2020-10-01 |   170    |                  25% |
|     Press | 2020-07-21 |   65     |                  4%  |
| Bänkpress | 2020-10-08 |   90     |                  5%  |

## 2021

- Jag vill fortsätta spara till ett hus.
- Bli sambo med min flickvän.
- Utvänta coronaviruspandemin.
- Försöka hitta tillbaka till musiken.
- Slutföra 1000LBS-målet.
