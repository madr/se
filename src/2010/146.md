---
title: Ny design med CSS3 och återkomst av Disqus
date: 2010-04-10
layout: single.hbs
collection: articles
archived: true
---
Jag har återigen bytt design här. Den här gången berodde det direkt på
inspiration från [Trackify](http://trackify.com) och [Westcivs verktyg
för vendor prefixes](http://www.westciv.com/tools/gradients/).

Det utseende som sidan nu har är alltså **helt utan css-bilder**. Det är
bara CSS. Sajten ser litet tråkigare ut i Opera och funkar fortfarande
sisodär i alla versioner av IE.

Det är en av alla sidor i mängden som bevisar välsignelsen och
förbannelsen över vendor prefixes. Ta gärna en titt i [min
css](http://madrcdn.net/madr.se/design/css/screen.css) för att förstå
hur framförallt gradients är [en utmaning värdig den bäste att
förstå](http://www.cssquirrel.com/comic/?comic=52).

Målet är att också lägga till fler ikoner med [base64-encoded Data
URIs](http://robertnyman.com/2010/01/15/how-to-reduce-the-number-of-http-requests/)
också, vidare på temat *inga css-bilder, tack*.

Jag passade även på att sätta kommentarer i fullt fokus i och med denna
remake. Jag hoppas att det nya upplägget, med kommentarer mer i fokus,
ska bjuda in till mer respons. Återigen är det
[Disqus](http://disqus.com) som används.