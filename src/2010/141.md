---
title: Ett bättre Firebug med tiotalet användbara addons
date: 2010-01-19
layout: single.hbs
collection: articles
archived: true
---
Jag räknar kallt med att alla som någon gång hittar in till min blogg
åtminstone hört talats om [Firebug](getfirebug.com), verktyget som satte
en ny standard för webbutvecklare och ännu är överlägsen sina replikor.
Firebug i sig självt är dock bara en skugga av vad det kan bli med en
klok uppsättning anpassade tillägg (addons). Jag har själv en
uppsättning addons som jag använder i stort sett dagligen och hade tänkt
dela med mig av här. Jag letar löpande efter tillägg och avinstallerar
tillägg så snart jag inte använt dem på ett tag.

[Firecookie](https://addons.mozilla.org/sv-SE/firefox/addon/6683)
-----------------------------------------------------------------

Ger komplett kontroll över cookies från Firebug: listar, övervakar,
ändrar och lägger till cookies bekvämt. Ett oumbärligt verktyg, då
särskilt när aktuellt projektet har många komponenter som flitigt
skriver cookies. Kan även sluta tillåta en eller flera domäner att
skriva cookies.

[Firefinder](https://addons.mozilla.org/sv-SE/firefox/addon/11905)
------------------------------------------------------------------

Undrat hur många script en sida innehåller någon gång, och vilka som är
inline och externa? Eller har det funnits behov av att snabbt räkna
antalet element av något slag, t ex iframes? Då är det här verktyet värt
en titt. Det söker i DOM-trädet utifrån ett uttryck i form av en CSS
Selektor (CSS3 inkluderat) eller XPath. Resultat listas och hilightas
och kan inspekteras direkt från listan.

[Inline Code Finder](https://addons.mozilla.org/sv-SE/firefox/addon/9641)
-------------------------------------------------------------------------

Besläktat med föregående, men i ett annat upplägg. Tillägget söker
igenom DOM-trädet efter inline CSS och unobtrusive JavaScript och
hilightar alla förekomster förutom att presentera i en överskådlig
tabell. Ett gediget kvalitetstest på såväl annans kod som den egna.

[Yslow](https://addons.mozilla.org/sv-SE/firefox/addon/5369)
------------------------------------------------------------

Yahoos numera trendsättande verktyg för att betygsätta prestandan för en
sajt. Det finns ingen ursäkt för att inte ha den här installerad.

[Google Page Speed](http://code.google.com/speed/page-speed/download.html)
--------------------------------------------------------------------------

Googles motsvarighet till Yslow. Analyserar i stort sett detsamma, men
har några egenskaper släktingen inte har. Kombon Page Speed + Yslow
borde ses som tillräckligt för att bedömma en sajts prestanda.

[CodeBurner](https://addons.mozilla.org/sv-SE/firefox/addon/10273)
------------------------------------------------------------------

[Sitepoints referens](http://reference.sitepoint.com) i ett smidigt,
tillgänligt format. Bara högerklicka på ett element i inspektorn eller
på sajten och få kompabilitetstabeller, urdrag ur W3C och exempel på
användning. Gäller HTML-element och alla CSS-deklarationer.

Bubblare
--------

Addons jag inte riktigt tagit ställning till ännu men som verkar
lovande.

-   [SenSEO](https://addons.mozilla.org/sv-SE/firefox/addon/9403) -
    Någon form av sökmotorverktyg.
-   [CSS Usage](https://addons.mozilla.org/sv-SE/firefox/addon/10704) -
    undersöker hur mycket av nedladdad CSS som inte används på den
    aktuella sajten. Verkar lovande än så länge.
-   [Validator](https://addons.mozilla.org/en-US/firefox/addon/14860) -
    HTML-validator i Firebug. Jag gillar idén, men skulle nog föredra om
    CSS-validatorn också fanns.
-   [Firediff](https://addons.mozilla.org/en-US/firefox/addon/13179) -
    Borde vara av intresse för utvecklare till Ajaxsidor eller sidor med
    komplexa scripts.

Övergivna
---------

-   [Jiffy](https://addons.mozilla.org/sv-SE/firefox/addon/7613) -
    rapporterar Jiffy-profilering till Firebugfönstret. Rätt användbart,
    men inte så relevant eftersom profilering i regel går ut på att
    jämföra resultat webbläsare mellan.
-   [Pixel
    Perfect](https://addons.mozilla.org/en-US/firefox/addon/7943) -
    Störde arbetet mer än främjade. Men en bra idé.
-   [FireRainbow](https://addons.mozilla.org/en-US/firefox/addon/9603) -
    Lyx, men när det gör Firebug långsamt går det att leva utan.