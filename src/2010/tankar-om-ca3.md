---
title: Tankar om ca3
date: 2010-12-02
layout: single.hbs
collection: articles
archived: true
---
Först av allt: jag är inte på något sätt inblandad i
[ca3](http://www.catahya.net/forum/svar.asp?tid=10437&forumid=12#end)
och kommer inte heller att beblanda mig med det. Jag kan också säga att
jag tycker att besluten som tagits översiktligt är mycket kloka. Jag är
övertygad om att det kommer att leda till något bra.

Jag ställer mig dock tvivlande på några detaljer. Framförallt två saker
som jag ser bestrider varandra:

-   utåt sett verkar det finnas en övertygelse om att sidan ska fungera
    precis som den alltid gjort. Gästböcker, meddelanden, forum - allt
    ska finnas kvar.

<!-- -->

-   man väljer att basera ca3 på Wordpress.

Dessa två bestrider varandra och kommer effektivt att förhindra ett
resultat som gör alla nöjda. Wordpress har mycket plugins vilket också
nämns i tråden om ca3 - men Wordpress som system är inte anpassat för
det som ca3 förväntas bli. Wordpress kodbas är för ostrukturerad och för
primitiv för att bygga något annat än bloggar.

Ovanstående går dock att komma runt, även om det inte kommer att bli
vackert. Vad som är mer allvarligt är att ge förhoppningar om att
Communityt ska bestå. 

Min bild är att detta är ett gyllene tillfälle att ge hemsidan en ny
identitet i föreningen och för besökare på webben. Det finns en
möjlighet att prioritera. Slänga ut det gamla som inte längre används
och fokusera på att skapa en sajt som gör mindre, men bättre.

Min bild, som åskådare utifrån, är att Catahyas community främst består
av forumet, och att gästböckerna, klanerna (gillena) och meddelanden
skulle kunna slås samman med forumet.

Min bild stämmer också med ca3-ansvariga, att Catahya främst består av
texter.

Min bild är att Styrelsen och ca3-ansvariga ska våga säga nej till många
delar, och redan nu börja föra dialog om det. 

Min bild är att denna uppsättning skulle innebära mindre jobb men mer
dialog:

-   Wordpress. Hitta ett tema som är bra i grunden, och skapa ett
    barntema som går mot det [vinnande bidraget i
    designtävlingen](http://madr.se/blog/116). Låt Wordpress hantera
    recensioner, artiklar och nyheter. Låt endast Catahyas skribenter
    och styrelse ha konton i Wordpress.

<!-- -->

-   vBulletin / PHPBB som forum. Flytta ut forumet till ett helt eget
    system, koppla ihop WP-konton med forumsanvändarna (om nödvändigt,
    inte säkert att det är det). Döda communityt och låt
    forumsanvändarna använda sina PM istället. Arbetsgrupper kan starta
    upp dolda forum. 

<!-- -->

-   Register över förmedlingsmedlemmar. Skapa behörigheter så att
    forumets användardatabas kan användas som register för
    föreningsmedlemmar också. Eller skapa ett helt fritt system för
    detta (kan  hållas fånigt enkelt).

Sist av allt: alsteravdelningen. enligt min högst egna åsikt är det dags
att låta alsteravdelningen bli en dottersida till Catahya. Det finns
idag inget svenskt forum för att skriva och måla fantastik. Argus är för
generell, Sockerdricka är lekstuga, Elfwood och DeviantArt är engelska.

En egen dottersida skulle vara designad för att pusha media-innehåll,
och kan vara ett avancerat system eller en tumblr log - allt beror på
hur stor ambitionen är.

Jag tror att uppdelningen Wordpress, Forum och Alster är nödvändig och
kommer att tydliggöra fokus för catahyanerna. Det kommer att ge hemsidan
en bra och korrekt identitet. Börjar man använda twitter och facebook så
kommer innehållet att spridas bättre än förut.

Mina idéer är dock rätt utmanande då de dödar det Catahya som funnits i
8 år. Det skulle innebära ett stort behov av en bra strategi, och en bra
informationskälla mot medlemmarna.

Ett bra sätt att informera oavsett vore att sätta upp en projektplats
eller åtminstone en utvecklingsblogg. En projektplats har styrkan att
allt arbete på sidan kan samordnas från samma ställe. En
utvecklingsblogg uppfyller trygghetsfaktorerna då den ger uppdateringar
löpande.