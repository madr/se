---
title: CSS3Please som TextMate bundle
date: 2010-04-22
layout: single.hbs
collection: articles
archived: true
---
CSS3 är aktuellt just nu. Med alla vendor-prefixes som krävs idag är det
inte så kul - om man inte råkar använda
[TextMate](http://macromates.com).

**Textmate?** Precis som [Firefox](http://addons.mozilla.org),
[jQuery](http://plugins.jquery.com/) och
[Wordpress](http://wordpress.org/extend/) kör TextMate med
framgångskonceptet att kombinera en enkel, god grund med ett löjligt
rätt plugintänk. I TextMates fall heter det *Bundles*. Bundles kommer
som paket med smarta och enkla små finurligheter som gör saker enklare.

De som försöker lära sig CSS3 har garanterat bråkat en del med *vendor
prefixes*. Situationen just nu är rätt extrem, och
[ppk](http://quirksmode.org) valde till och med att skriva [Vendor
prefixes considered
harmful](http://www.quirksmode.org/blog/archives/2010/03/css_vendor_pref.html).

Några smartskallar har dock ansträngt sig för att göra eländet mer
uthärdligt, med resultat som exempelvis [CSS3
please!](http://css3please.com/) eller [Westcivs
tools](http://www.westciv.com/tools/gradients/). Principen är enkel:
generera den krångliga CSS-koden med WYSIWYG-verktyg istället för att
själv försöka skriva den.

Och nu har smartskallarna gjort en [CSS3 Please!
bundle](http://github.com/filipepina/CSS3-Please-TextMate-Bundle) för
oss TextMate-fans. Kan man bli annat än glad?

Själv har jag en del [SASS](http://sass-lang.com)-mixins som jag hade
tänkt dela med mig av när andan faller på, men med den här förträffliga
bundlen känns det direkt överflödigt.

Tack, tack, tack!