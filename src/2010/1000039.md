---
title: Snälla Microsoft, släpp IE9 till XP!
date: 2010-09-18
layout: single.hbs
collection: articles
archived: true
---
Jag har ruvat på detta inlägg ett tag. När nu [IDG belyser IE9 och
XP](http://www.idg.se/2.1085/1.340610/ie9s-systemkrav-kan-gynna-konkurrenterna ""IE9s systemkrav kan gynna konkurrenterna"")
passar jag på att gnälla litet. När IE8 utannonserades dök glädjetjut
upp från kompetent folk. Sitepoint skrev [en hel bok om display:
table-cell](http://www.sitepoint.com/books/csswrong1/) och menade att
det äntligen, äntligen fanns hopp igen. Alla designers hyllade att
slippa CSS-problemen som inte IE7 åtgärdade. JavaScript-folket muttrade
för sig själva men tog det med ro.

Själv var jag däremot bara arg och trött när jag ställde frågan [hur IE8
kommer att lanseras](/blog/61). Jag var då förbittrad för att Windows
2000 och Windows XP lägre än SP2 inte fick den ack så viktiga
uppgraderingen som vi webbutvecklare så gärna önskade oss. Saker som
display: table-cell och pseudo-elementen :after och :before hade gjort
livet så mycket enklare för oss om alla eller åtminstone fler fick
möjligheten att uppgradera. Men Microsoft utelämnade en grupp användare
med tron att en ny version av Internet Explorer skulle motivera
uppdatering av Windows-licenser.

Till följd av att såväl IE8 som IE7 inledningsvis hade det enormt motigt
att få mark från den seglivade IE6 (som idag trots massiva dödskampanjer
fortfarande har [fler användare än
iPad](http://twitter.com/robertnyman/status/24459032086)). Och nu händer
samma sak igen. Nä, faktiskt händer något ännu värre: Microsoft väljer
att inte släppa IE9 till någon version av XP, utan enbart till de som
använder Vista och Win7. **De väljer alltså att släppa IE9 till [en
knapp tredjedel av alla
Windowsanvändare](http://www.netmarketshare.com/operating-system-market-share.aspx?qprid=10 "Operating System Market Share")**.

Jag finner inte ord för att uttrycka mig om detta. Windows XP är
bevisligen [ett uppskattat OS vars användare inte vill byta
ut](http://news.cnet.com/8301-10784_3-9927721-7.html?tag=newsmap). Det
gör att webbutvecklarna ännu en gång får bita i det sura äpplet och se
IE9 lanseras men inledningsvis inte användas av särskilt många. html5,
event capturing, addEventListener, border-radius \... allt får vänta.På
obestämd tid.

För att Microsoft återigen försöker använda IE9 som ett argument för att
motivera uppgradering av Windowslicenser. Uppgivenhet var ordet. IE8 kan
mycket väl bli den nya IE6. Snälla Microsoft, ör så att det inte sker
genom att släppa IE9 även till XP.