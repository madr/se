---
title: Hägrans nya sajt i Radiant CMS
date: 2010-02-28
layout: single.hbs
collection: articles
archived: true
---
Jag är ett ganska nyblivet fan av [Ruby on
Rails](http://rubyonrails.org), och har ett antal parallela projekt
igång för att lära mig dess olika styrkor. En av dessa är [Radiant
CMS](http://radiantcms.org), som är ett effektivt CMS vars främsta
styrka är dess enkelhet och dess filosofi om plugin och extensions.

Jag gillar Radiant. [Hägrans nya sajt](http://hagran.madr.se), som
innehåller en blogg och några statiska sidor bygger på det, och det tog
mig mindre än fyra timmar från installation till driftsättning att skapa
sajtens innehåll och tema. Det är ett godkänt betyg och borde ge en hint
om hur lättjobbat Radiant är.

Jag har redan nu hittat flera lovande plugins också på [Radiant
Extension Registry](http://ext.radiantcms.org). Det känns mycket
genomtänkt och lovande.

Radiant har ett antal PHP-kloner, exempelvis [Frog
CMS](http://www.madebyfrog.com/) och [Wolf
CMS](http://www.wolfcms.org/). Om Ruby är en omöjlighet eller helt
enkelt är oönskat till förmån för det mer traditionella PHP kan jag
rekommendera någon av dessa. Jag har kikat på dem, och de är följer i
stort alla konventioner från Radiant.