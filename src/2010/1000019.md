---
title: Översikt av projekt med css3 och html5
date: 2010-09-05
layout: single.hbs
collection: articles
archived: true
---
Det händer ibland att jag snubblar över sidor på nätet som tar andan av
mig. En av dessa sidor är [Arrivals hos Cultured
Code](http://culturedcode.com/status "Arrivals"). Det är en enkel
presentation där företagets produktcykler rapporteras. Det är snyggt,
enkelt och minimalt. Det är framförallt något jag själv skulle vilja
göra. Som för att öva mig själv mer på vendorprefix (eller dess mer
hypade namn: **css3**) tog jag mig därför ann att skriva något liknande,
med följande riktlinjer för utmaningens skull:

-   html5-markup, rimligt krav på semantik.
-   Inga css-bilder.
-   OOCSS-filosofin applicerad.
-   Hårdkodad uppdatering, men med en öppen dörr till en framtida
    CMS-anpassning.

Bygget finns att beskåda på [madr.se/overview](http://madr.se/overview).
Det är en del css-gradients och en orgie i text-shadow, men koden blev
ändå lagom lång och hanterbar. Ta en titt i [cssfilen
overview.css](http://madr.se/overview/stylesheets/overview.css) för att
se vad som händer (filen
[core.css](http://madr.se/overview/stylesheets/core.css) gör i det stora
bara en [html5 css
reset](http://html5doctor.com/html-5-reset-stylesheet/)). Kul uppgift.
Sådana ska jag se till att göra fler då det är ett roligt sätt att tämja
sina gränser och utforska allt godis vi får med vendorprefix. Tanken är
att jag ska använda det för min egen del då jag länge saknat något
ställe där jag kan berätta för \"andra\" vad jag gör framför datorn som
inte är jobb. Somliga kan få mer nytta av det än andra, givetvis.