---
title: Använd inte jQuery eller andra bibliotek för utveckling mot iPad, iPhone och Android
date: 2010-09-17
layout: single.hbs
collection: articles
archived: true
---
Precis som många andra gjort på senaste tiden vill jag hävda att det
inte finns några skäl att använda jQuery, Prototype eller liknande för
att utveckla sajter vars enda krav är iPhone, Android och iPad. Även de
mobilanpassade biblioteken ska verkligen ifrågasättas. Först av allt,
animationer kan och bör göras med CSS. JavaScript-motorerna i
telefonerna är långsamma, men stödet för CSS-transitions och -transforms
är utbrett och har bättre hårdvaruacceleration. Titta själv i [Safaris
dokumentation](http://developer.apple.com/library/safari/#documentation/InternetWeb/Conceptual/SafariVisualEffectsProgGuide/Introduction/Introduction.html "Safari CSS Visual Effects Guide")
för att greppa vad många WebKit-baserade browsers kan göra. För det
andra finns
[document.querySelectorAll()](http://www.quirksmode.org/dom/tests/basics.html "W3C DOM tests - the Five Methods")
som ersätter att få element utifrån en css-selektor (ex
`$('#foo .bar')`), den är också dessutom snabbare eftersom det är
inbyggt i webbläsaren istället för att emuleras med JavaScript. För det
tredje och sista, det finns inget skäl att ha med extra vikt i form av
förlåtande kod för webbläsare som ändå inte stöds. Detta räknar
definitivt bort jQuery, MooTools eller Prototype. Kanske rentav också
[jQuery Mobile](http://jquerymobile.com/) eller
[Sencha](http://www.sencha.com/). Vidare läsning skrivet av andra:

-   [Writing HTML and CSS for Mobile Safari. Just the same old
    code?](http://www.benbarnett.net/2010/08/30/writing-html-and-css-for-mobile-safari-just-the-same-old-code/)
    (ana bitterheten här)
-   [Making an iPad HTML5 App & making it really
    fast](http://mir.aculo.us/2010/06/04/making-an-ipad-html5-app-making-it-really-fast/)
    (yep, pragmatisk vinner över korrekt)