---
title: Stop Forking with CSS3, min åsikt
date: 2010-06-22
layout: single.hbs
collection: articles
archived: true
---
Idag dök [A List Apart: Stop forking with
CSS3](http://www.alistapart.com/articles/stop-forking-with-css3/) upp i
twitter-feeden. Det berättar om [eCSStender](http://ecsstender.org/),
ett JavaScript-bibliotek som ämnar lösa problemet med vendor-prefixes i
CSS-filer. Jag känner dåliga vibbar. Alla som läst på om webbprestanda,
då särskilt böckerna av [Steve Souders](http://twitter.com/souders), vet
att `<script>` är något som mycket troligt kan bidra till dålig
*tajmning* när en sajt laddas. `<script>` ska i en drömvärld bara
existera i sidfoten, inte uppe i \<head\> före alla \<link\> som går
till stylesheets. Jag kan förstå frustrationen. Författaren Aaron
Gustafsson refererar till Object-detection i JavaScript och CSS hacks
och menar att vendor-prefixes är lika illa om inte värre, och att det är
nog nu. [ppk](http://twitter.com/ppk) har också dömt ut vendor-prefixes
i [Vendor prefixes considered
harmful](http://www.quirksmode.org/blog/archives/2010/03/css_vendor_pref.html).
Inte heller jag tycker att det är särskilt bekvämt eller icke vansinnigt
i dagens sits. Men jag är inte beredd att lägga till extra `<script>`
som kan påverka min sajts prestanda bara för att ha kliniskt rent i mina
CSS-filer. Prestanda ska inte lida bara för att jag som utvecklare
tycker att några delar av min CSS sticker i ögonen. Jag förespråkar
istället användningen av [SASS](http://sass-lang.com) eller
[LESS](http://lesscss.org/), där mixins och variabler underlättar
hanteringen av vendor-prefixes. [CSS3 please](http://css3please.com) är
också ett alternativ, särskilt med tanke på [CSS3 Please TextMate
bundle](http://github.com/filipepina/CSS3-Please-TextMate-Bundle). Genom
att använda någon av dessa och bli riktigt bra på det, finns det
egentligen ingenting som motiverar mer script på en sajt. För egen del
föredrar jag att mästra min CSS och göra det så icke odrägligt som
möjligt att arbeta vendor-prefixes. Jag avstår från att lösa mina
CSS-problem med JavaScript.