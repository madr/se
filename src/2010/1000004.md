---
title: Migrerad till Wordpress 3.0
date: 2010-06-18
layout: single.hbs
collection: articles
archived: true
---
Jag blev till slut trött på att hålla på med ett välsignat hemmahack
från sent 2007. Wordpress hade inte mer än min plattform hade, men är
betydligt mer genomarbetad och lättjobbad. Av det skälet blev det till
slut uppenbart hur jag kunde göra min bloggtillvaro litet bättre. En
period gruvade jag mig för att migrera databasen. Det var dock mycket
simpelt och tog inte mer än en halvtimme. Wordpress databas är enkel i
sin uppbyggnad och ska ha all cred. Därefter kom vägvalet: skriva ett
[eget theme från
scratch](http://themeshaper.com/wordpress-themes-templates-tutorial/ "How To Create a WordPress Theme: The Ultimate WordPress Theme Tutorial"),
eller skapa ett [child
theme](http://themeshaper.com/wordpress-child-theme-basics/ "WordPress Child Theme Basics")?
Fördelar med ett eget Theme är att jag lär mig Wordpress ordentligt.
Lära mig hitta i [Wordpress codex](codex.wordpress.org). Förstå themes
innifrån och ut. Bli riktigt grymt införstådd i hela spektaklet. Ge
intrycket: \"Den här snubben är seriös, han kunde tagit genvägar men
beslöt sig för att gå all in\". Fördelar med child theme är att det är
tidseffektivt. Hjulet, sätena, ratten och rubbet har redan uppfunnits
och förfinats till perfektion. Det mesta har till råga på allt också
släppts under fria licenser. Ett child theme är sålunda bara enstaka
rader kod för en helt egen sajt. Det ger istället intrycket \"Den här
snubben är smart, han har verkligen fattat grejen med Wordpress och
kommer förstå vad som ger mest valuta för stålarna\". Jag landade
slutligen på child theme, då jag har saker jag tycker är roligare än
dokumentations-plöjning just nu. Jag lämnar dörren öppen för att bygga
ett theme - faktum är att jag redan börjat - men det lär inte hända
förrän ett bra tag. Passande nog har också 3.0 av Wordpress släppts
lagom till detta. Sweet stuff.