---
title: Jag skulle ha nytta av en iPad
date: 2010-01-28
layout: single.hbs
collection: articles
archived: true
---
I ärlighetens namn: det är en dyr associar, [Apples nya
iPad](http://www.apple.com/ipad/). Den är inte heller särskilt smart
heller, då det fortfarande inte går att köra Spotify i bakgrunden när
man gör annat. Jag skulle mycket gärna lyssna på någon av mina 350
CD-skivor istället för Spotify och därmed ha musik i bakgrunden när jag
gör annat, men jag har roligare saker att göra om kvällarna än att
importera dem i iTunes.

Men, likväl - iPad skulle kunna bli konstruktivt använd av mig. Numera
säljs E-böcker i PDF-format till billigare pris än tryckta böcker (från
*mina* bokförlag, that is - alla har inte fattat nyttan med att sälja
e-böcker billigt). Särskilt programmeringsböcker skulle få ett stort
lyft av detta då det aldrig tidigare blivit riktigt bra.

-   **Tryckta böcker** ligger på skrivbordet intill skärmen och brukar i
    regel behöva en kaffekopp eller annat föremål för att ligga plant,
    och behöver ibland lyftas upp när man vill läsa något noga.
-   **E-böcker lokalt på datorn** är svårt att få plats för om man inte
    sitter dockad till en stor extern skärm. Att tabba mellan fönster är
    inte så kul.

En iPad skulle lösa det genom att ge mig möjligheten att zooma in text
jag vill läsa noga, samtidigt som den ligger på en fristående enhet som
kan stå upp eller ligga ner.

Då jag också lägger minst en timme dagligen på att bara ligga bekvämt
och surfa finns det också plats för en iPad i vardagen. Det var länge
sedan jag lämnade livet med stationär dator bakom mig.

Att ovanstående går att göra på valfri netbook är jag medveten om - men
de är ju inte lika snygga \...

Tanken var att skaffa en [Nexus One](http://google.com/phone) för att
fylla de här luckorna. Vi får se var det slutar i April, när
3G-varianten av iPad anländer.

**Uppdatering:** Jag förväntar mig också att det kommer att läggas mer
krut på en tablet för Android också nu. Det skulle locka mig betydligt
mer än iPad.