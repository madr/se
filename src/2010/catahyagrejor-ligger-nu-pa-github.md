---
title: Catahyagrejor ligger nu på GitHub
date: 2010-12-17
layout: single.hbs
collection: articles
archived: true
---
(Adeprimo)]{.author}

![](../../../image/2010/12/18775682-untitled.jpg)

Jag har alltid känt en djup respekt för designen på Catahya. Den är
välgenomtänkt och roburst och har stått sig bra trots att det är åtta år
sedan Kheryn (numera [skicklig designer av Wordpress
themes](http://frostpress.com/)) designade sajtens första theme.

På den tiden, sent 2002, var webbstandarder inget självklart. För egen
del hade jag liksom många andra testat \"divs for layout\" redan 2000
men bytte till tables 2001 för att det var mer roburst. Catahya byggdes
under den epoken av Internets historia och är därför uppbyggd på tables,
med css externt istället för inline för att kunna skapa olika themes
till sajten.

I takt med att jag blev upplust om webbstandarder och utvecklades i min
proffession började Catahyas kod att störa mig. 2005 startades Ca2 där
jag var inblandad ett par år. Redan då hade vi som målsättning att
skriva om Catahya till korrekt HTML (på den tiden var XHTML 1.0 Strict
det givna valet). Ca2 var dock för mycket för föreningen och
utvecklarteamet att hantera, så det självdog dessvärre och lämnade
Catahya med trist kod.

Jag har under de senaste åren behövt testa en massa nya tekniker inom
mina områden, och jag har märkt att Catahyas design duger utmärkt som
testbänk. Jag har återskapat Catahyas design med HTML4, XHTML 1.0
Strict, HTML5, [HTML5 boilerplate](http://html5boilerplate.com),
[OOCSS](https://github.com/stubbornella/oocss/wiki/) och
[SASS](http://sass-lang.com) i utbildningssyfte och av samma anledning
byggt upp dummy-sajter i [Radiant](http://radiantcms.org),
[Rails](rubyonrails.org), [SilverStripe](http://silverstripe.org) och
[ett eget MVC-hack i PHP](/tag/mwa).

En tanke som jag hade i bakhuvudet för detta var också att Catahya
kanske, kanske skulle få nytta av mitt arbete. Men eftersom ca3 nu
sätter igång kommer den gamla designen att bytas ut till en litet mer
modern sådan, troligen det vinnande bidraget i designtävlingen för ca2.
Därför avgör jag att mina POC som gjorts bakåt inte längre är så
relevanta.

För att avsluta det för egen del, har jag släppt den kod jag har kvar
(städar man mycket i systemet försvinner gammal kod lätt) fritt för
återanvändning på [projektet raven hos
GitHub](http://github.com/madr/raven). Jag kommer eventuellt att
fortsätta, men det är knappast troligt.

Jag ser mest fram emot en lika snygg Catahya-sajt, med känsla av 2011
istället för 2002. Det kommer att bli grymt.