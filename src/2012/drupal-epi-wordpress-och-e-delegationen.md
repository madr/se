---
title: Drupal, Epi, Wordpress och E-delegationen
date: 2012-02-14
layout: single.hbs
collection: articles
archived: true
---
> Vi har haft Drupal i cirka två och ett halvt år och den lösning vi har
> har inte varit helt stabil. Bland annat har filer försvunnit och
> opublicerade artiklar har gått ut i RSS-flödet. Vi är sex personer som
> arbetar på kansliet och vi ägnar cirka 2-4 timmar per vecka till att
> uppdatera och utveckla webbplatsen.

via
[feedback.edelegationen.se](http://feedback.edelegationen.se/utveckling/2012/02/14/drupa-epi-wordpress-vilket-publiceringsvektyg-ska-man-valja/)

Det här är ett redan fattat beslut, vilket är bra jävla sorgligt.

Min åsikt, även om det knappast spelar roll: nej, Det är inte ok att
slänga 285 + 65 kkr på att byta ett system som ska avvecklas 2014, bara
för att redaktörer som arbetar 2-4h i veckan inte trivs med systemet och
några till synes enkla buggar finns.

Hade E-delegationen istället gett ett kompetent team ett par dagar med
full åtkomst så hade Drupal blivit så \"stabilt\" som de önskar. Lägg
dessutom till litet utbildning (som redan föreslagits) så hade några
100k i skattepengar kunnat besparas.

Helt onödigt och faktiskt till och med omdömeslöst. Det kan jag dessutom
säga utan att behöva påpeka den rent moraliska vidrigheten att som
myndighet överge ett system byggt på öppen källkod till förmån för ett
helt slutet.

**Uppdatering 15/2 01:05:** En utredning har tydligen konstaterat att
det skulle kosta 350 kkr att uppgradera och fixa Drupal. Jag är inte
lika skeptisk längre, men verkligen inte helt övertygad.