---
title: Anteckningar från DevSum 2012, dag 2-3
date: 2012-05-26
layout: single.hbs
collection: articles
archived: true
---
Andra dagen med föreläsningar på DevSum inleddes med en förmiddag som
visade sig bli höjdpunkten på konferensen.

The happy grains of sand hölls av [\@aral](http://twitter.com/aral) vara
visitkort säger experience designer. Denna timme är omöjlig att
sammanfatta med den förmåga jag har för det skriva ordet, men den
berörde mig djupt och fick mig att känna stor stolthet över mitt yrke.
Jag skrattade och blev rörd. Jag tar med mig två saker från hans
föreläsning.\

-   Även jag, som är utvecklare, ska se mig själv som designer. Bra
    design går långt bortom pixlar i Photoshop och flödesdiagram och
    mockups i illustrator. Även utvecklare ska **bry sig** **och känna
    sig delaktiga** (*be bothered*).\
-   Varken jag eller någon annan ska nöja oss med dålig design. Vi ska
    inte vara förlåtande och förstående. Vi ska vara naiva snarare än
    smarta; manual eller instruktioner ska inte vara nödvändiga för att
    förstå hur något ska användas.

Föreläsningen innehöll vardagliga saker som t ex tvättmaskiner,
toalettstolar och bevakade övergångsställen. Även den gräsliga gula
lådan där vi köper biljetter till Arlanda Express fick ett omnämnande.

Efter en fantastisk start på dagen följde två föreläsningar om
JavaScript.

**Modern JavaScript** var en väl genomförd dragning som visade closures,
module pattern och object prototypes, paketerat som qunit-tester. Inget
märkvärdigt för den inbitne JavaScript-hackaren, men jag såg att många
runt mig flitigt fotograferade projektionen och nickade gillande och
fascinerande. Ett mycket bra val som gav många mycket, sålunda.

Sista föreläsningen innan lunch visade **Node.js**, ett verktyg jag
övervakat mycket länge men inte riktigt funnit argument för att testa.
På en timme byggdes en smidig och följsam single-page webapp som hade
realtids-uppdatering med **WebSockets** och som var cachad lokalt med
ett AppCache-manifest för att ladda snabbt på långsamma uppkopplingar.
På det stora hela ser Node.js faktiskt riktig lovande ut, då i
synnerlighet i jämförelse med att jobba i te x **Sinatra** eller
**Flask**.\

Lunchen skedde på Oleary\'s.

Eftermiddagen var förvånansvärt fattig på förträffliga föreläsningar
(sett ur mitt perspektiv, givetvis) men där fanns några guldkorn.\

**.NET MVC4** visades upp och dess nyheter presenterades, bland annat
automatisk minifiering och sammanslagning av filer och bättre stöd för
att snabbt skriva REST-APIer. Helt rätt i tiden, inte så mycket mer.

**Azure Service Bus** visade att Azure står sig mot Amazons
molntjänster, återigen inget man inte bör förvänta sig.

**Continous delivery** visade hur man kan använda Hudson för att
automatisera installation och uppgradering av maskiner remote, med Power
shell och annat. Snyggt!

**Toyota Kata** var ett alternativ till retrospektiv som skulle kunna
vara attraktivt för några arbetslag.\

**Dag 3, den sista dagen av DevSum 2012, ägnades åt en HTML5 workshop**.
Det var den workshop jag kände mig mest lockad av, och deltagarna hade
litet olika förkunskaper.

Ett gäng kom t ex från Uppsala och hade ett gemensamt intranät som
tuffade på med SilverLight. Då Microsoft skickar ut signaler att HTML5
favoriseras över SilverLight ville de få veta vad som kommer härnäst.
Några andra var i grund och botten inte webbutvecklare men ville se vad
som stod för dörren då HTML5 gastas om och inte år att undvika.

Då jag är webbutvecklare i huvudsak och dessutom mer frontend-orienterad
hade jag sålunda litet försprång, men då jag inte är så van vid Visual
Studio och .NET jämnade det ut sig på ett bra sätt. Workshopen lät oss
bygga en så kallad \"single page webapp\" där data lagrades i
**localStorage** och all kommunikation skedde via **WebSockets**, vilket
skapade en trevlig känsla av **realtid**. Jag använde min favorit
Twitter Bootstrap för att snygga till litet. Då handledaren märkte att
jag inte var en duvunge använde han mig för ökad pedagogik för de övriga
deltagarnas inlärning vilket jag inte hade några som helst problem med.

Workshopen avslutades med att visa webbläsar-APIer som för den stora
massans skull hamnar under HTML5-flagg trots att dessa egentligen är
helt separata specifikationer: window.Online, Geo-location,
kamera-access, ljud-access et cetera.

En bra workshop med mycket kod som jag gillade skarpt, kort och gott.

Sist av allt, två roliga saker som ytterligare stryker under att
utvecklingskonferenser är något utöver det vanliga som jag behöver
uppleva fler gånger:\

-   Jag blev bara en aning star-strucked när Scott Allen
    ([\@odeToCode](http://twitter.com/odetocode)) fotograferade mig och
    lade upp (den något suddiga) bilden på Twitter, då han [gillade min
    nördiga
    T-shirt.](https://twitter.com/OdeToCode/status/205677228573462529)\
-   Fler än en av alla meddeltagare noterade och kommenterade min
    flitigt använda [Hipster
    PDA](http://en.wikipedia.org/wiki/Hipster_PDA) i en tid när papper
    antas vara ute.\

Med detta skrivet avslutar jag med ett kollektivt tack för fyra dagar
utöver det vanliga. Konferenskulturen kan nog passa mig också, trots
allt.