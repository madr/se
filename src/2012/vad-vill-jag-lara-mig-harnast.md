---
title: Vad vill jag lära mig härnäst?
date: 2012-04-22
layout: single.hbs
collection: articles
archived: true
---
Med inspiration från [What Do You Want to Learn Next in This Crazy
Industry?](http://www.impressivewebs.com/what-do-you-want-to-learn/)
kommer här en braindump på sånt som jag "ligger efter med" och "borde"
göra något åt i mitt dagliga arbete som webbutvecklare.


 Ruby on Rails

Jag gillar ruby och har lagt ner stor möda på att bli bekväm med dess
ekosystem: rubygems, RVM och ruby-docs. Jag har gjort läxan genom att
läsa flera böcker och bloggposter, och har skrivit ett gäng webappar med
[Sinatra](http://sinatrarb.com) och [Jekyll](http://jekyllrb.com). Jag
kan med trygghet säga att jag är kompetent och bekväm i språket.

Rails har däremot aldrig fastnat riktigt. Jag väntar fortfarande påden
där känslan när poletten trillar ner och allt är självklart. Jag får väl
anta att det kommer i takt med att jag gör något större projekt där allt
som rails består av kommer till sin spets.


 Django

Jag och python är just nu som ett nyförälskat par. Jag är mer kompatibel
med python än med ruby, och har byggt ett par användbara saker i
[Flask](http://flask.pocoo.org). Virtualenv och pip är fullgoda verktyg
som känns logiska och korrekta.

Django, *the big thing* för webutvecklare som skriver Python, har jag
dock knappt kikat på. Tanken är att jag ska utforska Django i och med
att jag bygger nästa version av den här sajten, men det är slow progress
eftersom jag inte har någon tidspress på mig.


 PHP 5.3 och 5.4

PHP, detta välsignade fulhack, flyter starkt i mitt blod fortfarande
trots att jag inte gjort några större grejor sedan 2010. Under den tiden
har dock SPL och massa nyheter tillkommit i språket, som t ex ny syntax
för arraws och möjligheten att köra en bundlad WSGI istället för apache.
Jag känner här att jag har dålig koll.


 Nyheter i JS-API ("HTML5")

Det som är mest intressant i det överhajpade begreppet "HTML5" är alla
nya funktioner i JavaScript. Filuppladdning med Dra-och-släpp, WebGL,
lagring med webStorage/localStorage, Webworkers ... det finns verkligen
*hur mycket som helst* för en webbutvecklare att använda för att göra
bättre sajter. Det går att göra på ett experimentiellt stadie idag, men
om ett par år kommer det inte finns någon broms överhuvudtaget.

Detta är såklart en klump i magen.


 Prototypdriven utveckling

Jag har kommit till den insikt att det är bra med färdiga lösningar som
[Twitter Bootstrap](http://twitter.github.com/bootstrap),
[Skeleton](http://getskeleton.com) eller
[Foundation](http://foundation.zurb.com) när ett utvecklingsprojekt tar
fart och en design inte finns att utgåfrån. Detta är dock inte
prototyp-driven tuveckling i sin renaste form; jag önskar utforska det
här ämnet djupare och upplever bristen på sådan erfarenhet som ett
handikapp.


 LESS

Jag är sedan ett par år tillbaka en flitig användare av SCSS då jag
anser det vara en nödvändighet för att hantera dagens situation med
vendor-prefix.

LESS har jag dock liten koll på och det är en snackis i många
designbloggar. LESS ska tydligen vara mer vänligt mot "designers", och
genom att inte veta vad som åsyftas där känner jag mig litet efter.


 Backbone.js och Spine.js

Jag är en stark förespråkare för JavaScript-fallbacks och har därför
inte kommit till ett läge där jag behöver bry mig om att titta på
Backbone.js och Spine.js, två "ramverk" för att skriva hela webappar i
enbart JavaScript. Särskilt Nodejs-frälsta tycks tala sig varma om
dessa. Varför? Det vet jag ej.


 Slutrantat

det är vad jag har på mitt samvete. Kan nog bli en bra lista inför 2012
och rentav 2013.