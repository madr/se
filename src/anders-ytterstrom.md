---
title: Om
layout: single.hbs
---

Mitt namn är Anders Ytterström.

Jag föddes 1985, och växte upp i Söderhamn med närhet till sjöliv med båt 
och en sommarstuga vid kusten. Åt söder var det nära till Gävle, Uppsala 
och Stockholm, och åt norr fanns Sundsvall. Första gången med alpin skidåkning 
inträffade i Sälen.

Jag fann tidigt två egenskaper hos mig själv som jag tyckte vore värt att göra
professionellt:

* Att göra hemsidor, med ett empatiskt öga för gränssnitt och design.
* Att spela, komponera och producera musik.

Musiken fick bli min hobby och passion, och att göra hemsidor fick bli mitt professionella kall.

Med medfött läshuvud var det några som höjde på ögonbrynen när jag, efter 
avslutad grundskoleutbildning, valde Mediaprogrammet med grafisk produktion istället för något mer förberedande.

Jag visste tidigt att det var teknik i kombination med användarens 
upplevelse som var mitt kall, så det var därför självklart för mig. 

Jag påbörjade efter gymnasiet en filosofie kandidatexamen i medie- och kommunikationsvetenskap, som jag avbröt efter 3 år. Jag blev
erbjuden en tjänst hos en digital byrå i Östersund, och kunde inte tacka nej 
till att flytta till en stad med ännu mer kyla och snö, bland djupa skogar och omsluten av vackra fjäll.

Jag blev kvar i Jämtland i tio år innan det bar av mot Stockholm för att få några
år med närhet till hårdrockskonserter och otroligt skarpa kollegor, givet att
allmänna kompetensnivån för min profession är mycket högre i huvudstaden.

2021, det andra året under Coronapandemin, är värt at nämna då året inleddes med en flytt till Falun, och avslutades med att jag blev pappa.

Jag spelar inte så mycket musik längre, men fantiserar ibland om att starta ett band som spelar "gubbdöds" tillsammans med andra pappor eller mammor.

Sociala medier var spännande inledningsvis, men jag ogillade vad det blev så mycket att jag inte längre finns där.

Min digitala närvaro finns på [Github](https://github.com/madr), [Stack Overflow](http://stackoverflow.com/users/512382/madr) och [Songkick](https://www.songkick.com/users/madrse).

<figure>
<img src="../mugshot.jpg" alt="Anders sett rakt framifrån med huvudet i profil, bärandes en Battle
vest och en Nervosa T-shirt" width="756"
height="1008">
<figcaption>Anders, augusti 2020. Fotograf: Emelie Danielsson Englöf</figcaption>
</figure>

## Webbutvecklar-profil

Jag har fokus på följande tekniker som jag vill lära mig mer om.

- Elixir, Phoenix och Phoenix LiveViews.
- Rust.

Jag har mer än fem års erfarenhet av nedanstående tekniker och vanor.

- React, med syskonen Redux och Recoil.
- Python, Django och Flask.
- Semantisk HTML och tillgänglighet.
- JavaScript, Progressive Enhancement och Feature Detection.
- CSS, användbarhet och Responsive Web Design.
- Mobile first, Android och iPhone.
- Wordpress, Drupal, Silverstripe och PHP.

Min favoritdistro är [Arch linux](https://archlinux.org), som jag använt sedan 2011. Jag var Mac-användare 2001-2017, och är det återigen 2020 - framåt.

## Nuvarande projekt

- B3 är en app för att logga träning, som agerar lokalt på den egna handhållna
  enheten utan krav på att vara Wifi-ansluten. Detta är [Min första Progressiva Webbapplikation](../2019/b3/).
- Äga alla låtar äldre än 1990 i spelet Brutal Legend. [På vinyl](../bl/), såklart.
- Planera hemstudio.

Och denna webbplats, såklart! Jag tycker om att prova tekniska saker här, och
jag skriver om det i detalj på [Tuffa saker i senaste iterationen av
madr.se](../2019/meta/).
