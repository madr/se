---
title: Tre uppskattade nyheter i HTML5 Boilerplate 2.0
date: 2011-08-10
layout: single.hbs
collection: articles
archived: true
---
Version 2.0 av [http://html5boilerplate.com](HTML5%20Boilerplate)
anlände idag, och jag har nyss avslutat läsningen av release notes från
Skaparen Paul Irish i [HTML5 Boilerplate hits
2.0!](http://paulirish.com/2011/html5-boilerplate-hits-2-0/) samt [HTML5
Boilerplate is 2.0!](http://html5boilerplate.com/#v2)

Att välja ut tre saker som särskilt uppskattade är mycket svårt -- H5BP
har mycket rörelse, särskilt i och med en sådan här stor release. Men
hur som helst.


 Normalisering istället för resets

Avsevärt bättre än tidigare CSS resets. Det är nu påbjudet att
normalisera enligt det unika projektets förutsättningar snarare än att
förlita sig på en alldeles för generell reset. Det sparar bytes och gör
inget som inte efterfrågas.


 Inbyggda lints i byggscriptet

CSSLint, JSHint och JSLint. Allt det där jag idag gör i ett separat steg
kan jag nu göra i förbifarten i samma verktyg. I övrigt har otroligt
mycket hänt med byggscriptet åt det bättre, så att välja var inte lätt.


 Bättre hantering av gamla webbläsare

IE6-användare påbjuds att installera [Chrome
Frame](http://code.google.com/chrome/chromeframe/) och jag behöver inte
göra något, lysande. IE6-8 buntas numera ihop som en mer enkel grupp,
´.oldie´, istället för separat hantering, ett mycket viktigt steg som
jag ser det då det uppmuntrar till att åtgärda påträffade problem litet
mer grundligt än att "snabbfixa".

Snabbt och enkelt, det var mina favoriter. Vilka är dina favoriter i
H5BP 2.0?