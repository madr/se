---
title: Vägval
date: 2011-08-30
layout: single.hbs
collection: articles
archived: true
---
Kanske är det för att Steve Jobs avgår. Kanske är det på grund av att
hösten ligger på. Oavsett så kommer jag nu att byta inriktning för
*madr.se,* till ett sätt som faktiskt kan ses som ett sorts avsked. Jag
är i ett vägskäl och har nu gjort ett val.

Jag kommer härmed att **sluta blogga på madr.se**, där blogga innebär
att skriva längre texter som inte är länksamlingar. Jag har flera
påbörjade utkast i min mailbox (detta är trots allt Posterous), men har
aldrig varit motiverad att slutföra dem. Anledningen till detta är att
jag inte längre har samma behov av att uttrycka mig i skrift om de ämnen
madr.se alltid avsett behandla. 

Med det sagt, så har jag sedan ett halvår tillbaka kört **Värt att
uppmärksamma.** Dessa länksamlingar, som är ren omvärldsbevakning, är de
mest uppskattade inläggen bloggen publicerar. Jag får sporadiskt
uttryckliga tack för att jag formulerar min omvärldsbevakning som
länksamlingar. Madr.se kommer därför, likt [Daring
Fireball](http://daringfireball.net), enbart att ägna sig åt
omvärldsbevakning från och med nu.

Jag lämnar därför *madr.se* dom huvudsaklig webbplats, som varit med mig
i snart fem år. Då jag har annat jag vill skriva om kommer en ny blogg
troligen att startas i framtiden. För min publik på *madr.se*, däremot,
tänker jag fortsätta publicera de inlägg som mina läsare uppskattar
mest. 

Jag avslutar helt detta inlägg med litet nostalgi.

Bloggen startade Januari 2007 ur ett experiment med syfte att lära mig
PHP. Den egenutvecklade kodbasen underhölls fram tills april 2009 och
övergavs för Wordpress i juni 2010. I november 2010 migrerades bloggen
slutligen till Posterous där den nu ligger.

Den [ursprungliga kodbasen ligger på
GitHub](http://github.com/madr/mwa "mwa på GitHub") av nostalgiska skäl
och för att jag ser det som en självklarhet att ge tillbaka kod till
mitt forum.