---
title: Lästa böcker 2010
date: 2011-01-16
layout: single.hbs
collection: articles
archived: true
---
[](http://www.nok.se/nok/allmanlitteratur/titlar-allmanlitt/n/Narrens-uppdrag-ISBN-9789127097902/)

-   [Narrens
    uppdrag](http://www.nok.se/nok/allmanlitteratur/titlar-allmanlitt/n/Narrens-uppdrag-ISBN-9789127097902/),
    [Narrens
    hemlighet](http://www.nok.se/nok/allmanlitteratur/titlar-allmanlitt/n/Narrens-hemlighet-ISBN-9789127111905/)
    och [Narrens
    öde](http://www.nok.se/nok/allmanlitteratur/titlar-allmanlitt/n/Narrens-ode-ISBN-9789127107328/)\
    Omläst, denna gång på svenska. Översättningen är något bristfällig
    men tog inte udden av läsupplevelsen; det här är en av de bästa
    skönlitterära böcker jag vet om. 
-   [The Pomodoro
    technique](http://www.anobii.com/books/The_Pomodoro_technique/015b5232246d6883fe/)\
    Jag har under perioder testat The Pomodoro Technique efter att ha
    läst denna, som är utformad som en vetenskaplig rapport. Det går
    utmärkt att kombinera med GTD: inkorgar för att prioritera och ta
    ställning till uppgifter, Pomodoro för att tömma åtgärdslistor.
    Passar självklart inte alla och går inte att applicera med garanti
    för gott resultat - men jag rekommendar alla att testa.
-   [Agile: konsten att slutföra
    projekt](http://www.anobii.com/books/Agile:_span_classsubtitlekonsten_att_slutf%C3%B6ra_projektspan/9789197621717/01e06e5220ff6d3b62/)\
    Kurslitteratur för en distanskurs om agila utvecklingsmetoder som är
    främst inriktad på agila manifestet och projektledarens ledarskap
    och arbetslagsutveckling. Snabbläst och mycket tillfredsställande,
    en bok jag gärna lånar ut till mina närmaste chefer som ännu inte
    brytt sig om att kolla upp agila metoder.
-   [Agile software development with
    Scrum](http://www.anobii.com/books/Agile_software_development_with_Scrum/9780132074896/0103c219dea4f1c750/)\
    Skriven av Ken Schwaber, skaparen av Scrum, utformat som ett
    uppslagsverk, en referens eller rentav en \"pocketguide\". Helt ok
    men inte överdrivet inspirerande. Kan bero på att Scrum bäst lärs ut
    genom praktik.
-   [Getting Real: The smarter, faster, easier way to build a successful
    web
    application](http://www.anobii.com/books/Getting_Real:_span_classsubtitleThe_smarter,_faster,_easier_way_to_build_a_successful_web_applicationspan/9780578012810/01feaf15f140485f41/)\
    En blivande klassiker från 37Signals, som har ett par år på nacken
    numera. En källa för inspiration och ett ljus i tunneln de färglösa
    dagar som ibland råder på jobbet. För att understryka sina ord
    används exempel från deras egna projekt som Basecamp, Campfire,
    TadaLists och HighRise. Grundidén är att inte förloras i abstraktion
    i form av teori, möten och diskussioner utan istället konkret
    förverkliga idéer, getting real, med empiristiskt och pragmatiskt
    tilvägagångssätt. 
-   [Rework: Change the Way You Work
    Forever](http://www.anobii.com/books/Rework:_span_classsubtitleChange_the_Way_You_Work_Foreverspan/9780091929787/01e8da5759a31afe90/)\
    Mycket i den här boken är hämtat från eller omskrivet från Getting
    Real, men det är ändå en bok som i sig själv är lika läsvärd då den
    istället fokuserar på affärsutveckling och entreprenörskap. Krångla
    inte till saker. Den här boken beskriver mycket nära, stundtals
    exakt hur jag själv föreställer mig en bra arbetssituation.
-   [The Passionate Programmer: Creating a Remarkable Career in Software
    Development](http://www.anobii.com/books/The_Passionate_Programmer:_span_classsubtitleCreating_a_Remarkable_Career_in_Software_Developmentspan/9781934356340/011eff4113139e56b2/)\
    Jag är van att kallas för passionerad i min yrkesroll, i både
    negativ och positiv bemärkelse. Den här boken fångade därför genast
    min nyfikenhet, och jag blev inte besviken. Den tar upp flera
    situationer som yrkespassion kan leda till: mediokra
    arbetsuppgifter, känslan av att inte göra skillnad, känslan av att
    uppfatta tillvaron som icke utmanande, och den värsta: känslan att
    känna sig maktlös och överkörd. Den innehåller flera mycket
    värdefulla tips om hur dessa situationer istället kan vändas till
    enastående möjligheter. Jag applicerar redan nu mer än fem av
    tipsen.