---
title: Påbörjande av ett eget tema i Posterous
date: 2011-03-07
layout: single.hbs
collection: articles
archived: true
---
Jag är sällan sen med att lovorda Posterous. Jag tycker om dess
avskalade utformning som ger mig anledning att fokusera på att skriva
snarare än pilla oändliga konfigurationsmöjligheter.

Standardtemat till Posterous är elegant och funkar för de flesta. Det är
inte för bristerna jag nu ger mig på att skapa ett eget tema. Det gör
jag för att lära mig och för att utmana mig själv att skapa utifrån rätt
hårda begränsningar.

Målbilden
---------

Jag vill såklart leva som jag lär och använda så mycket godis som
möjligt. Utmaningen ligger i att skala av snarare än tillföra.

-   Fokus på klickbart innehåll: tydliga länkar och en [rejäl skillnad
    på
    link-states](http://webdesign.maratz.com/lab/visited_links_styling/).
-   Sexig typografi framför fläskiga effekter.
-   Validerande HTML5 istället för XHTML.
-   CSS3 istället för bakgrundsbilder och överflödig markup.
-   CSS Media-queries som elegant anpassar sajten [Responsive
    Design](http://www.alistapart.com/articles/responsive-web-design/)
    istället för flera sajter med låsta dimensioner.
-   CSS-stöd för flera enheter: en rejäl och simpel utskriftsversion, en
    projektorversion med högre kontrast.
-   Kod som är kompatibel med och hyllar [Object-Oriented
    CSS](http://github.com/stubbornella/oocss/wiki).
-   Experimentera med tuffa saker i design, t ex
    [Parallax](http://www.kremalicious.com/2008/05/showcasing-the-css-parallax-effect-12-creative-usages/)
    eller variation av färger (Issues har t ex olika färger på [A List
    Apart](http://alistapart.com)).

Följ temats utveckling
----------------------

Med ovanstående målbild i åtanke är det helt enkelt en hel del som
återstår innan jag kan kalla mig färdig. Är ni intresserade av
utvecklingen, följ gärna min [Tadalist över saker som
återstår](http://madr.tadalist.com/lists/1874058/public).

Om temat blir tillräckligt bra ämnar jag göra temat tillgängligt för
andra som använder Posterous.