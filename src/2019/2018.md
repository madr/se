---
title: 2018, året som gick
date: 2019-01-01
layout: single.hbs
collection: articles
---

Ännu ett år är avslutat, varvid det är lägligt att skriva litet om de 12 månader som gått.

## Tekniker jag älskat under året

2018 var ett år där jag förfinade och fördjupade mig i sådant jag redan kan snarare än jagade nya saker att lära mig.

- Jag tycker fortfarande att **Django** är en av de bättre ramverken för att bygga saker som ska levereras över HTTP.
- Min första tillämpning av **CSS Grid layout** gjordes under året.
- Jag har startat mina första egna projekt i **Elixir** och **Phoenix** för att lära mig mer.
- **React** tillsammans med **Redux** och **Redux-Sagas** fick hela min höst, i stort sett.
- **Docker** och **WSL** har jag gjort mig till Windowsanvändare på heltid, i väntan på att Apple ska besinna sig och designa om sina nuvarande Macbooks.
  • Seriös animering med **Web Animations API** lockar.

## Dota 2

Genom hela 2018 hade jag 8 månader helt utan matcher i Dota 2. Det är helt enkelt inte vad det brukade vara, och med så litet speltid är det inte värt att köra något annat än botmatcher.

Jag förlorade fler matcher än jag vann, enligt mitt tidigare spelmönster. Som vanligt tog jag rollen som support, då det är det jag bäst bidrar med.

Jag ser numera på mig själv som en föredetting vad gäller Dota 2, och föredrar mer casual MOBA, som exempelvis **Heroes of the Storm**.

## AFK

I maj tröttnade jag på att vara tågpendlare och inledde projektet att flytta från Gävle till Stockholm. I augusti blev jag bosatt i ett litet hus på Värmdö.

Under september initierade jag en läkarkontakt, och blev remissad till psykvården för svår depression. Som en del av behandlingen började jag använda antidepressiva läkemedel. En period var jag även sjukskriven på halvtid. I skrivandets stund är jag i startgropen för att påbörja behandling och terapi.

Jag styrketränade baslyft hela året, men sprang inte milen i år. Sista perioden dedikerades helt åt programmet _Press Pasodoble_, då press över huvudet tidigare varit mitt sorgelyft. Jag gick upp några kg i kroppsvikt, men inte runt magen.

## Musik

Jag avslutade inga egna inspelningar under 2018. Inspirationen har helt enkelt undsluppit mig.

Däremot åkte jag på många festivaler. _House of Metal_, _Stockholm Slaughter_, _Gamrocken_, _Gefle Metal Festival_, _Storsjöyran_ och _Wacken Open Air_. Mellan dessa gick jag på _7_ konserter i Stockholm.

Favoritalbum under året:

- **Nuclear Alchemy** _av_ Watain
  En skiva jag väntade hela året på och var snabb med att förbeställa. Den överträffade alla förväntningar.
  • **I Loved You at your Darkest** _av_ Behemoth
  Som en blandning av en stenkross och en mangel, precis som jag förväntar mig av Behemoth.
  • **With Doom We Come** _av_ Summoning
  En oväntad skiva, som inte fastnat. Det gör dock inget, det är ju Summoning.
  • **Flesh for Funerals Eternal** _av_ Feral
  Otroligt trevlig dödsmetall.
  • **Cult of the Unborn** _av_ Gluttony
  Ännu mer trevlig dödsmetall.
  • **Khram** _av_ Arkona
  En av höjdpunkterna från årets konsertbesök.

Lästa böcker

- **Diamanttronen**, **Rubinriddaren** och **Safirrosen** _av_ David Eddings
  Omläsning av Sagan om Elenien, som åldrats med oväntad värdighet.
  • **Flugornas Herre** _av_ William Golding
  Klassiker.
  • **The Design of Everyday Things** _av_ Donald Norman
  Skönt att läsa om något som har med design att göra!
  • **Adopting Elixir** av _Ben Marx, José Valim, Bruce Tate_
  En bok om allt det där andra utöver att skriva och läsa kod.
  • **Functional Web Development with Elixir, OTP, and Phoenix** _av_ Lance Halvorsen
  Praktisk bok där jag skrev ett sänka skepp-spel inifrån och ut. Rekommenderas.
  • **Svart Eld** _av_ Christina Brönnestam
  Omläsning av en svensk fantasyroman från min barndom.
  • Going Offline av Jeremy Keith
  En praktisk och lättsam bok om Service Workers.
  • **It doesn't Have to be crazy at Work** _av_ Jason Freid, Daniel H Hansson
  Ännu en bok från Basecamp-gänget. En del upprepningar från deras tidigare verk, men med en mer sansad och mindre provocerande ton än innan.
  • **Remote** _av_ 37Signals
  En bok som att bygga ett företag som är Remote First.

2019

- Jag vill spela _mer spel_. Såväl på dator som brädspel.
- Inga fler projekt i att skapa egen musik, i hopp om att ta bort press.
- Jag vill fortsätta behandla min depression, och bli utredd av psykolog.
- Jag vill fortsätta att träna, och ska genomföra en seriös deff på 6-12 veckor.
- Jag ska besöka Sweden Rock Festival igen, samt Gefle Metal Festival.
- Jag vill göra en uttalad satsning på att lära mig Elixir.
