---
title: Först när Mats var död förstod föräldrarna värdet av hans spelande →
date: 2019-02-18
layout: single.hbs
collection: articles
---

Jag tog mig denna morgon tiden att grundligt läsa artikeln [Först när Mats var död förstod föräldrarna värdet av hans gaming](https://www.svt.se/nyheter/utrikes/berattelsen-om-mats), som handlar om ett par föräldrar som i sin sorg över att ha förlorat sin son upptäckte en värld de i efterhand önskar att de frågat honom mer om.

Det är en historia som verkligen är värd att dela. Den är nyanserad och har en bildande, objektiv ton. Dels är det föräldrars och äldre generationers definitioner av ensamhet och vänskap, som kraftigt sätter sig i försvarsställning över att yngre generationen "bara sitter och spelar framför datorn".

Dels är det en redogörelse för hur en rullstolsbunden ung person med en sällsynt sjukdom som är ekvivalent med en dödsdom. Om hur han i en virtuell verklighet spelar en löpare, vars främsta syfte och mening med sin existens är att springa och få andra att springa. Genom att stiga in i en annan värld än den fysiska blev han någon annan. Eller kanske snarare, mer sig själv.

Detta är **måsteläsning** för alla föräldrar. Gör inte om misstaget som dessa två gjorde. Visa intresse och förståelse för era barn om de investerar mycket tid vid en dator. Underskatta inte alla möjligheter detta innebär.

- Fråga dem varför de gör det.
- Vad de gör.
- Hur de utvecklas inom det.
- Fråga andra föräldrar vad och hur de gör.

Det kan inte längre ses som lek. Vi måste ta oss över den barriären. Låt oss hjälpas att fixa detta.
