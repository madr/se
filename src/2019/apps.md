---
title: Vad berättar mina program om mig?
date: 2019-09-10
layout: single.hbs
collection: articles
---

Lång historia kort: Min dator hemma är ett hopplock av delar som börjar bli med åren.
Dess 8 år SSD tvärdog häromdagen. En ny SSD köptes, en Windows-ISO hämtades, en
USB-sticka för ominstallation skapades, den gamla SDD:n kasserades.

Jag sparade en lista över alla program jag laddade hem så snart Windows var ominstallerat,
och tänkte göra det till en spontan, snabbskriven självskattning. Litet av checkin på vad
mina fördragna program säger om min person och karaktär.

## Firefox

Min fördragna webbläsare sedan 2004, med ett par år på övervakade paradis-ön Chrome som
undantag.

Det är en hjärtefråga snarare än ett val baserat på kvalifikationer. Såväl Safari som
Chrome är bättre webbläsare, objektivt sett.

## Git

Jag är en kodare och gillar att ha backup på min kod. Efter rätt så många år med
Subversion och över ett årtionde med FTP dessförinnan har jag gjort till en vana att
versionshantera min kod och ha den replikerad på Github, Bitbucket eller GitLab (litet
beroende på humör).

## Elixir (websetup)

Jag kodar mycket Elixir, då det är [något jag satsar på att lära mig i år][1]. Det är ett
trevligt språk som jag tror har en ljus framtid för realtids- och collab-baserade
molntjänster med webbaserade användargränssnitt.

Det är också riktigt mysigt såväl att skriva kod och som att läsa dokumentation.

## VSCode

Min fördragna editor för kod. I VSCode skriver jag Elixir, Markdown, JavaScript,
TypeScript, Sass, SCSS, CSS, HTML, React med kompisar, Vue och ibland även Python.
Förhoppningsvis snart även Elm, Rust eller ReasonML.

## Node

Nödvändigt ont för att skriva frontend-kod numera. Jag klarade mig fram tills nyligen med
vanilla JavaScript, sedan tog jag [beslutet att fördjupa mig i React med kompisar][3].

Jag behöver det också för exempelvis Babel, Parcel, Sass, SCSS, PostCSS, Jest, TypeScript
Prettier och Webpack.

## Steam

Jag spelar. Ibland. Mest Dota 2.

## PostgreSQL

Jag föredrar Postgres över MySQL sedan många år, främst för att det är vad Ecto och
Django föredrar. Jag har ingen stark åsikt om databaser, annat än att jag upplever
Postgres som något mer underhållsfri.

## Discord

Jag har vänner. Som spelar. Ibland med mig. Oftast Dota 2.

## Dropbox

För att enkelt synka bilder från telefon till dator, och synka enstaka filer smidigt.

## Syncthing

För att replikera filer mellan flera datorer. Tänk som Dropbox, fast gratis och baserad
på öppen källkod.

## Plex Media Server

Jag har mina 3 Benno-torn med CD privatkopierade, och några enstaka filmer. Mycket av det
finns varken på Netflix, HBO eller Spotify, så jag har det gärna inom räckhåll.

## Python

Version 3.7. Främst för att ett NPM-paket krävde det: totalt orimligt, men vem är
egentligen förvånad eftersom det rör NPM?

Jag hade förmodligen installerat det ändå, då jag fortfarande kommer riktigt bra överens
med Python, som jag gick all-in för 2012. Django är tråkigt på det bra, pålitliga sättet.
Stundtals saknar jag även det minimalistiska i Flask.

## Bubblare: Android Studio

Dagen efter den omedelbara ominstallationen installerades också Android Studio.

Jag gillar ibland att skriva appar för smartphones, då det är ett skönt avbrott från [Den
mest fientliga utvecklingsmiljön som går att föreställa sig][2]. Det är smidigare, mer
förutsägbart och totalt annorlunda att skriva gränssnittskod för appar.

Jag föredrar att koda appar för Android av ett par skäl: för det första tvingar det mig
inte att äga en Mac, för det andra är jag nyfiken på Kotlin.

[1]: /2019/elixir/
[2]: https://news.ycombinator.com/item?id=1083244
[3]: /2019/react-redux/
