---
title: 33 år, 33 låtar
date: 2018-11-01
layout: single.hbs
collection: articles
---

33 år är en tredjedels sekel. Det är något att fira, och 33 låtar som
i kronologisk ordning sammanfattar mitt liv kändes som en lagom stor
utmaning bland allt annat som sker.

## En bra start är viktig

Episkt intro och dubbelkaggat, tyskt såklart.

- Running Wild - The Curse
- Running Wild - Black Hand Inn

## Barndom

Låtar jag minns från min tid som liten pojke. Detta är musik som mina
föräldrar spelade mycket, men även de första låtar jag lärt mig spela
genom musikundervisning på grundskolan, som också var en inkörsport
till att spela musik tillsammans med andra.

- Mikael Rickfors - Vingar
- Beach Boys - Sloop John B
- The Police - Every Breath You Take
- Gary Moore - Still Got the Blues
- Iron Maiden - The Number of the Beast
- Metallica - Die, Die My Darling

## Tonår

Låtar som jag särskilt minns som identitetsbeskrivande i tidiga
tonåren. Några blir de första CD-skivorna inom hårdrocken som jag
köper själv. Andra får mig att känna släktskap till musikgenrer jag
inte skulle utforska på allvar förrän långt senare i livet.

- Dissection - Where Dead Angels Lie
- Amon Amarth - Bastards of a Lying Breed
- Morbid Angel - World of Shit (The Promised Land)
- Megadeth - Disconnect

## Powermetal-åren

Låtar som inspirerade till en period av replokalshäng, band,
spelningar och demoinspelningar. Powermetal i mitt hjärta!

- Hammerfall - Hammerfall
- Blind Guardian - Majesty
- Blind Guardian - Into the Storm

## Tonårsmörkret

Den mörka och bestialiska sidan som började ta form, under täckmantel
av en identitetssökande tonårsperiod med flera svåra toppar av
depression. Musiken jag vill höra går inte hem hos någon av mina
vänner. Jag träffar nya personer på nätet som tipsar mig om ännu mer
konstig musik.

- Dissection - The Somberlain
- Type O Negative - Anesthesia
- Dimmu Borgir - Blessing Upon the Throne of Tyranny
- Summoning - The Loud Music of the Sky
- Empyrium - The Blue Mists of Night
- Windir - Saknet

## 2004-2007: Studentlivet

Låtar som jag särskilt minns från tiden jag var student vid
Mittuniversitet i Sundsvall. En av dem var min godnattvisa, en var en
ringsignal som fick en hel föreläsningssal att hoppa av förskräckelse,
och en är ett starkt minne från det första besöket av Metaltown i
Göteborg.

- Otep - Buried Alive
- Behemoth - No Sympathy for Fools
- Opeth - The Grand Conjuration

## Sommar 2007: i ett vägskäl

En sommar där jag inte visste alls vad som skulle hända kommande höst.
Jag hade ett sommar-vikariat där jag delade ut tidningar på västkusten.
Det regnade varje natt, och jag roterade samma skivor varje natt under
fem veckor.

- Pain - Not Afraid to Die
- Watain - Legions of the Black Light

## En känsla av fullbordan

Det fanns en tid när jag trodde att hela livet låg utbrett framför
mig. Jag hade en idé om vart jag var på väg och var helt säker på att
det var rätt. Jag kunde se mig själv 5, 10, 20 och 50 år framåt och
känna glädje, förväntan och tillfredställelse att mitt liv var
fullbordat.

Denna enda låt symboliserar denna period, på ett högst personligt
plan.

- Clannad - Of This Land

## Pånyttfödelse

Förgående stycke var ett tillstånd som gick över. Jag blev pånyttfödd
till en värld av kaos och nya intryck. Jag bytte jobb, flyttade några
gånger och står på tå för att hänga med i den malström av intryck jag
numera tar för given.

Jag är starkare, visare och äldre, utan att vara tröttare. Jag lever i
nuet, och provar mina vingar på alla sätt jag kan.

På vägen upplever jag nya intryck och träffar nya människor. Ut med
det gamla, och in med det nya.

- Mayhem - Freezing Moon
- Entombed - Left Hand Path
- Bathory - A Fine Day to Die
- Grift - Den Stora Tystnaden
- Myrkur - Onde Börn
- Ereb Altor - Midsommarblot
