---
title: Tack för tiden, Twitter och Instagram
date: 2018-04-07
template: post.html
layout: single.hbs
collection: articles
---
I mitt intresse för webb och teknik har jag ofta varit först eller åtminstone tidig med att haka på nya sätt som ger mig möjlighet att utbyta idéer och gillande instämmanden från folk som är lika konstiga och knäppa som jag är. Sociala medier var inget undantag när dessa blev populära i slutet av 00-talet.

Jag tog dock bort mitt Twitterkonto i mars, och mitt Instagramkonto i april. Facebook är tills vidare kvar då det finns värde. Mitt mål är att istället börja publicera bilder, kortare videos och annat personligt här på min hemsida istället för i sociala nätverk. 

Jag tror inte längre på sociala medier, och vill därför inte ge mer personlig data till stora företag och därmed bli en produkt. Min tid ska istället tillägnas åt att teckna, läsa och att såväl lyssna som skapa musik. 

Jag har även privata skäl som jag har svårt att förklara i ord här. Det har med min förmåga att lägga alldeles för mycket tid och energi på sociala nätverk, med mycket låg ROI. Jag blir helt enkelt mer produktiv, lugn och balanserad när jag inte har sociala flöden att hålla mig uppdaterad på.

Twitter använde jag under tio år (2008-2018). Jag fick där några viktiga kontakter som gav min karriär skjuts under tidigt 10-tal. De 3 senaste åren där har dock varit en nedåtgående spiral, och min egen aktivitet hade helt avstannat. 

Instagram använde jag under perioderna 2011-2012 och 2015-2018. På Instagram sökte jag främst annat hårdrocksfolk och kreatörer, samt följde viktiga personer i mitt liv. Mitt eget innehåll var en sorts bilddagbok, då jag tycker det är roligt att dokumentera vardagen på det sättet. 

Det sistnämnda är något jag vill fortsätta med, så jag har här ett ypperligt tillfälle att koda något kul i Django, Flask eller Elixir. Det ger mig förmodligen också anledning att använda CSS-variabler och CSS Grids. Framförallt får jag äga min egen data igen.