---
title: 2012, året som gick
date: 2013-01-01
template: post.html
tags: yearpassed
layout: single.hbs
collection: articles
---
Ännu ett år är avslutat, varvid det är lägligt att skriva litet om de 12 månader som gått. Jag tänker huvudsakligen hålla mig till ämnet webbutveckling och programmering, men avslutar också med en lista över de böcker jag läst.

## Sådant jag älskat under året

Den röda tråden är att jag bytt fokus från **Ruby** till **Python**, efter nästan två års utforskande där jag känner att jag nått vägs ände. Vidare har jag fokuserat på att kvalitetsäkra mina leveranser.

 * [Ubuntu](http://ubuntu.com): Jag bytte under året ut *Arch linux* som primärt OS på min PC, ännu har jag inte tittat tillbaka även om jag saknar vanilla Gnome 3.
 * [CSSLint](http://csslint.net): *äntligen*. Ett verktyg som kvalitetssäkrar CSS-kod. Råkade även bli min första ivägskickade (och godkända) [pull request på GitHub](https://github.com/nzakas/parser-lib/pull/20).
 * [JSLint](http://jslint.com): JavaScript som det borde vara. Jag är numera fullständigt trygg i mig själv som JavaScript-författare, och det hade jag inte varit utan JSLint. Även [JSHint](http://jshint.com) har varit aktuellt i projekt med jQuery.
 * [Jenkins][1]: Continous Integration är ett strålande verktyg som blott alldeles för ofta förknippas med hård backendutveckling och deploys. Det går dock utmärkt att använda till lättare saker också, t ex validering av HTML, JSLint av JavaScript och automatisering av Seleniumtester. Mitt liv är avsevärt enklare numera när jag slipper göra detta manuellt.
 * [Django][2]: Den här bloggen är skriven i Django. Nog sagt.
 * [Flask][3]: Det som inte kändes helt hundra med Sinatra fann jag svaret på i python-communityt.
 * [OAuth][4]: Jag ska aldrig mer lagra lösenord och känslig info i någon av mina databaser!

Annat jag arbetat med: [Node.js][8], [Arduino][9], [Raspberry Pi][10], [Amazon S3][11], [AppFog][12], [Microdata][14] och [GNU Make][13].

## Årets nykomlingar / bubblare

Verktyg som varit på frammarch i år och som jag med glädje använt, såväl personligen som i konsultprojekt.

 * [Twitter Bootstrap][5]: en mycket välkommen frisk fläkt för prototypdriven utveckling och gränsnittsutveckling.
 * [ZURB Foundation][6]: tävlar mot ovanstående, med olikheter och likheter. Jag älskar denna!
 * [Knyle Style Sheets (KSS)][7]: Numera dokumenterar jag CSS som ett proffs. Jag förstår inte hur jag gjorde innan KSS, men att gå tillbaka är uteslutet.

## Lästa böcker

 * [JavaScript: the good parts](http://www.anobii.com/books/JavaScript:_The_Good_Parts/9780596517748/0138b55b2bd68ed76c/) av Douglas Crockford  
En bok som påminde mig om hur mycket jag älskar JavaScript. Den satte tonen på och innehöll nog inspiration för hela 2012.
 * [Adaptive web Design](http://www.anobii.com/books/Adaptive_Web_Design/9780983589525/013cc61591e42273f1/) av Aaron Gustafson  
Den första boken jag läste från pärm till pärm med i ePub-formatet. Ett måste för alla som inte orkar eller har tid att backa till 2006 för att förstå vad *Progressive Enhancement* innebär.
 * [The Gathering Storm](http://www.anobii.com/books/The_Gathering_Storm:_span_classsubtitleThe_Wheel_of_Time,_Volume_12span/9780765302304/0109f18a5d1a6102a4/) av Robert Jordan och Brandon Sanderson  
Jag visste att jag hade något annat att vänta mig, men *jösses* vilket lyft *Wheel of Time* fick i och med den här boken! En av de bästa i serien, tillika den första jag läser på originalspråk.
 * [Towers of Midnight](http://www.anobii.com/books/Towers_of_Midnight:_span_classsubtitleWheel_of_Timespan/9780765325945/01dae844eff8e4ad30/) av Robert Jordan och Brandon Sanderson  
Inte riktigt lika rättfram som ovanstående men fortfarande fantastisk. Tillsammans är de den perfekta målrakan inför den sista delen i *Wheel of Time* i början på nästa år. Jag kan knappt tro att det är sant, ska verkligen serien sluta nu?
 * [Darkly Dreaming Dexter](http://www.anobii.com/books/Darkly_Dreaming_Dexter/9780752865744/011395f899003b5910/) av Jeff Lindsay  
Äntligen läste jag den bok som inspirerade till en TV-serie jag skarpt gillade. Jag blev inte besviken.

... samt 14 delar i [Sagan om Drakens återkomst](http://sv.wikipedia.org/wiki/Sagan_om_Drakens_%C3%A5terkomst) (del 9-22) av Robert Jordan: Klanernas uppbrott, Stormen vaknar, Fursten av kaos, Svarta tornet, Vindarnas skål, En krona av svärd, Knivarnas väg, Järnets tid, Vinterns hjärta, De nio månarnas dotter, Dunklets korsväg, De dödas stad, Tar Valons fånge och Fällan.

[1]: http://jenkins-ci.org/
[2]: https://www.djangoproject.com/
[3]: http://flask.pocoo.org
[4]: http://oauth.net/
[5]: http://twitter.github.com/bootstrap/
[6]: http://foundation.zurb.com/
[7]: http://warpspire.com/posts/kss/
[8]: http://nodejs.org/
[9]: http://arduino.cc/
[10]: http://www.raspberrypi.org/
[11]: http://aws.amazon.com/s3/
[12]: https://www.appfog.com/
[13]: http://sv.wikipedia.org/wiki/Make_%28datorprogram%29
[14]: http://en.wikipedia.org/wiki/Microdata_%28HTML%29