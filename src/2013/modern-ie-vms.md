---
title: Microsofts fria virtuella maskiner för att testa sajter i alla versioner av IE
date: 2013-07-10
template: post.html
layout: single.hbs
collection: articles
---
Jag har tidigare sneglat på [virtualiseringsverktygen hos modern.ie](http://www.modern.ie/en-us/virtualization-tools), men missat den fulla innebörden av innehållet där.

Microsoft har förberett virtuella maskiner med IE6, IE7, IE8, IE9 och IE10 och ger bort dessa **gratis**. 

![Skärmdump av IE8 i Win XP](https://madrse.s3.amazonaws.com/assets/54-winxpie8.png)

Maskinerna finns som olika varianter: VirtualBox, VMWare och Parallells.

Dessutom går det att välja vilket värd-OS som gäller, valen står mellan Windows, Mac och Linux.

Vad om skillnader mellan versioner av Windows? Även det har Microsoft tänkt på; De erbjuder t ex IE8 som antingen Windows XP eller Windows 7, och IE9 som Windows 7 eller Windows 8.

Jag har som långvarig användare av *nix och Mac fram tills nu trott att jag behöver äga en eller flera licenser av Windows för att kunna testa i olika versioner av IE, samt att det ligger på mig att installera Windows och skala bort onödiga tjänster och Windowsfunktioner jag inte behöver.

Jag har fram tills nu, bildligt talat, bott under en sten.

Jag tog i förmiddags bort två av mina virtuella maskiner som kör Windows. De behövs inte längre. Jag saknar dem inte.