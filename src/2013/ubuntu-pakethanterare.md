---
title: Ännu ett ekosystem för paket i linuxvärlden
date: 2013-05-21
template: post.html
layout: single.hbs
collection: articles
---
Från [Linuxnyheter](http://linuxnyheter.se/2013/05/13/nytt-paketformat-for-ubuntu-planeras/):
> Utvecklare för Linuxdistributionen Ubuntu planerar att införa ett eget pakethanteringssystem framöver. Det är inte tänkt att bli en ersättare för det nuvarande APT/DPKG utan snarare öka valmöjligheten för utvecklare. Ett komplement med andra ord.

Dessa "valmöjligheter" gör det inte enklare för utvecklare. Det försvårar. Utvecklare som skriver mjukvara för Ubuntu ska nu välja ett pakethanteringssystem att representera sig i, men bör välja båda för att inte försämra mjukvarans spridning. Alternativt ta emot mobbens otrevliga "varför ligger inte programmet i APT?"-rop.

Samma utvecklare har redan Pacman, Yum, Yast, APT, Portage och tonåringen-på-knuten att tänka på för att försöka sprida sin mjukvara till användare. Ytterst få lär uppskatta ännu ett alternativ, oavsett hur bra det må tänkas vara.

Jag har full sympati för kommersiella aktörers dåliga tålamod och intresse för att porta deras (suveräna) mjukvara till *nix. Det är ett elände att bygga binärer för distribution i de olika ekosystemen för paket som idag är etablerade bland linuxdistributionerna, och lönen för det är ytterst liten i många fall eftersom användarna sammanslagna inte är särskilt många i jämförelse med t ex Mac- eller Windowsanvändare.