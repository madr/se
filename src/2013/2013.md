---
title: 2013, året som gick
date: 2013-12-31
template: post.html
tags: yearpassed
layout: single.hbs
collection: articles
---
Ännu ett år är avslutat, varvid det är lägligt att skriva litet om de 12 månader som gått. Jag tänker huvudsakligen hålla mig till ämnet webbutveckling och programmering, men avslutar också med en lista över de böcker jag läst.

## Tekniker jag älskat under året

Python är sedan 2012 mitt föredragna programmeringsspråk för att koda webbgrejor. Jag har dock slutligen givit efter för populära bubblare och tagit till mig **Node.js**, vilket inte var så svårt då jag redan är bekväm med JavaScript.

 * **Arch Linux**: jag använde Ubuntu i knappt 3 månader innan jag slutligen tröttnade på Unity och bytte tillbaka till Arch Linux, som jag dessutom donerade pengar till då det är det bästa linuxbaserade operativsystemet jag sett.
 * Med **Socket.IO** byggdes jag ett realtidsverktyg via en labb på jobbet. Grymt användbart och snyggt.
 * **Express** fastnade jag tidigt för och det står sig rätt väl när det kommer till att bygga backends med JavaScript.
 * **Hammer.js** är ett förträffligt och ändamålsenligt verktyg för touch. Det gör vad det ska och inte ett dugg mer.
 * Gällande att koda saker i molnet kan jag varmt rekommendera **Drone.io** för CI och **IronWorker** för att schemalägga bakgrundsjobb.
 * Jag har tillbringat sex månader med **.NET** och **C#** och kan inte påstå att jag är särskilt entusiastisk. Jag är inte bekväm med Windows och föredrar snabb, lättrörlig webbutveckling.

Under året fick jag även äran att jobba som flyktigast i **Ruby on Rails** samt fördjupa mig mer i **Wordpress**.

## AFK

2013 var hälsans år. Efter 11 år som vuxen har jag lärt mig uppskatta regelbunden motion och styrketräning. Jag mår bättre, koncentrerar mig bättre och äter bättre.

Under våren erhöll jag **jägarexamen** efter utfört teoriprov och ett hundratal skott på den lokala skjutbanan. Särskilt lerduveskyttet föll mig i smaken.

## Dota 2

Jag spenderade ungefär 800 timmar i **Dota 2** under året, exklusive screencasts och research. Det är såpass mycket att jag fantiserar om en bloggpost tillägnat mitt första år med Dota 2.

I korthet kan jag sammanfatta det med mina tre mest spelade hjältar:

 1. **Magnus** - Blink, RP, Skewer. Min ohotade favorit bland de hundratalet hjältar i Dota 2.
 2. **Sand King** - Blink, EpiCenter, Burrow Strike. Inga rampages, men massor av triple kills och ultra kills.
 3. **Death Prophet** - för att jag var noob och inte vågade byta hjälte. 

## Lästa böcker

 * **Programming the Raspberry Pi:** Getting started with Python *av* Simon Monk.  
 En bok som jag blev erbjuden utan kostnad. Den är en trevlig introduktion för Raspberry Pi, även om jag personligen tycker att för många sidor går åt till att förklara språket Python.

 * **Getting Real**: The smarter, faster, easier way to build a successful web application *av* 37signals.  
 En bok jag läste igen då det gått ett tag sedan sist. Dess budskap är fortfarande aktuellt: sätt igång, förverkliga din idé. Fastna inte i tankearbete, research eller teori - *gör*.

 * **ReWork**: Change the Way You Work Forever *av* David Heinemeier Hansson och Jason Fried.  
 Också en omläsning, för att få mod och inspiration. 2014 är ett år där jag kommer att utmana mig själv mer än jag gjort på oerhört länge. 

 * **A Memory of Light** av Robert Jordan och Brandon Sanderson.  
 Avslutningen som jag väntat på i över ett decenium. Jag blev inte besviken. De flesta karaktärerna får den rättvisa de förtjänat.

 * De sju böckerna om **Harry Potter** *av* J.K. Rowling: Den vises sten, Hemligheternas kammare, Fången från Azkaban, Den flammande bägaren, Fenixorden, Halvblodsprinsen och Dödsrelikerna.  
 Ett ord kan sammanfatta den här läsupplevelsen: *Snape*. Mycket elegant tvist.

 * **Dearly Devoted Dexter** *av* Jeff Lindsay.  
 Andra boken om Dexter, och redan här går alltså TV-serien och böckerna isär. Jag håller mig till TV-serien då den här typen av berättelse passar bättre på TV för min del.