---
title: Nordic.JS, 18-19 september 2014 #nordicjs
date: 2014-10-02
template: post.html
tags: konferenser
layout: single.hbs
collection: articles
---
## Inledning

JavaScript, JavaScript, JavaScript. :)

[Nordic.JS](http://nordicjs.com) är en konferens som handlar om JavaScript och kringliggande ämnen. Den hölls i år på [Artipelag](http://www.artipelag.se/) på Värmdö, Stockholm.

Kort om formatet:

 * **Single track** - ingen missar något.
 * **Korta föreläsningar** - 30 minuter, följt av 30 minuters rast.
 * **Mycket tid att umgås** - extra långa lunchraster utöver de redan 30 minuterna pauser. **Fikaraster**!

Jag deltog i denna 18-19 september då jag ögonblickligen insåg att jag **måste** fara dit. Det här är mina bestående intryck baserat på de anteckningar jag gjorde.

Fikat bestod av morotskaka, toscarutor, kolapaj och äppelkaka. Det fanns såväl en dedikerad baristavagn som färskbryggt kaffe. Raster kunde avnjutas utomhus i skärgårdsmiljö eller inomhus vid någon bekväm sittplats.

## Dag 1

Resan till Värmdö skedde med båt. Litet udda och mycket trevligt! På båten fanns en frukostpåse med en god macka, litet snålt tyckte vissa men precis vad jag behövde.

Väl framme på Värmdö kom de första intrycken av stället, Artipelag. Oerhört vackert är min sammanfattning. Scenen, som var lånad av en operaföreställning, var verkligen något extraordinärt.

![Panorama av scenen, soundtrack: Pink Floyd - Marooned](http://madrse.s3.amazonaws.com/assets/97-stage.jpg)

När jag sökte efter en plats spelades **Marooned** av Pink Floyd ([Spotify](http://open.spotify.com/track/3SOAyMhaukOvGS9PMvoQ1b), [Youtube](http://www.youtube.com/watch?v=P7YMI39sObY)). Föreställ er ... :)

Vad om föreläsningarna?

 * **Five stages of Development** av *Robert Nyman* handlade om Firefox dev tools och litet om hur utveckling sker i det öppna hos Mozilla. Jag har länge följt [robertnyman.com](http://robertnyman.com) och gillade vad jag hörde och såg - och kunde njuta litet extra av min [Mozilla supporter T-shirt](https://sendto.mozilla.org/page/contribute/Give-Now) som jag bar för dagen.
 * **TBA** av *Emily Rose* labbade med MIDI via Node.js och lät folk använda ett tangentbord som musikinstrument. Uppskattat och roligt!
 * **The fourth dimension** av *Sergi Mansilla* behandlade asynkronsierad vs synkronsierad kod.
 * **Dropbox APIs for JavaScript developers** av *Leah Culver* visade hur några rader javaScript gör det möjligt att spara och hämta filer från Dropbox. Ser här möjligheter för [Q&D][3]-lösningar för att slippa koda backend och istället använda Dropbox.
 * **Style Guide Driven UI Design** av *Jina Bolton* behandlade Style guides (stilguider?) och var varmt uppskattat. Det märktes på åhörarna att [StyleDocco][2] och [KSS][1] inte är så vanligt i fält som det skulle kunna vara. Att det dessutom går att upprätta en stilguide utan att tumma på de striktaste DRY-principer är det nog inte alla som är medvetna om.
 * **I'm a feminist and so can you!** av *Caroline Drucker* var ett av de mest uppseendeväckande sessionerna på konferensen. Personligen kan jag absolut bli bättre på att reagera mot exempelvis osmakliga skämt i mansdominerade företagskulturer, även om jag enligt min egen erfarenhet inte sett så mycket av sånt. 
 * **Writing Beautiful JavaScript Tests** av *Kim Joar Bekkelund* handlade om att testa. En riktig Bulls-Eye enligt mig!

**Lightning talks** visade oss [Beer.js][4] och litet annat kul.

Lunchen var en utsökt historia (lax). Middagen ingick också - en burgare på Trädgården i Stockholm, som en del av [Festen](http://festen.confetti.events/).

## Dag 2

 * **Node.js physical interactions** av *Ellen Sundh* visade interaktion mellan Node.JS, Hydna och [Raspberry Pi][5], där hon hade byggt en **gigantisk** [klomaskin][6] som styrdes via ett webbgränssnitt. 
 * **The Better Parts** av *Douglas Crockford*, på förhand ett av de ting jag allra mest längtade efter. Höjdpunkterna i kommande version av JavaScript ([ECMAScript 6][7]) visades upp, följt av litet filosofiskt spånande om vad som kommer **efter** JavaScript. 
 * **Lions and Tigers and Handling User Capabilities** av *Tiffany Conroy* avhandlade UX-delarna i att skapa behörighetsnivåer och förväntningar hos de olika användarrollerna på [Sound Cloud](https://soundcloud.com). Lärorikt.
 * **The Art of the JavaScript Metaobject Protocol** av *Reginald Braithwaite* visade hur [Duck typing][8] kan gå till i JavaScript.
 * **Stop the Fanaticism!** av *Kassandra Perch* stack nog flera i sidan då det handlade om att fanatismen över verktyg och ramverk är skadligt för communityt och att vi alla behöver prata om det. Alla som hört en valfri X-frälst person (`X = random.choice(['rails', 'django', 'knockout'])`) raljera eller diskuterat huruvida Chrome eller Firefox är bäst vet hur fanatiker låter. Jag tog åt mig!
 * **Visual JavaScript Experiments** av *Hakim El Hattab* visade coola saker byggda med CSS3, Canvas och JavaScript. Tänk om fler riktigt duktiga flashprogrammerare kunde dra upp huvudet ur Flash-sanden och istället bli främst i fältet på Canvas och "HTML5".
 * **The Road to Web Components** av *Tom Dale* visade om framtidens [Webbkomponenter][10] och litet av [Ember.js][9], ett ramverk jag aldrig tagit mig tid att kika på men som tydligen ska ligga rätt nära principen.

**Lightning talks** visade oss bland annat bättre optimering av assets (bilder, CSS och JavaScript) och en JavaScript-automatiserad klimatanläggning från en fjällstuga.

Den andra lunchen var även den utsökt (kyckling).

## Sammanfattning

Bra fika, utsökt lunch, smart upplägg, underbara lokaler. 

Den enskilt bästa upplevelsen jag haft som konferensbesökare. Jag kommer med glädje att åka på nästa etapp också. Nästa gång blir jag early-bird.

Ska jag hitta något att klaga på skulle det i så fall vara att ingen slängde upp en Node-prompt och livekodade i 30 minuter istället för att visa slides. Det hade varit awesome!

Några anser säkert att det var mycket fluff runtom som inte var strikt relaterat till JavaScript, men personligen hade jag inga problem med det då ingen session gick mig obemärkt förbi.

[1]: http://warpspire.com/kss/
[2]: http://jacobrask.github.io/styledocco/
[3]: http://en.wikipedia.org/wiki/Quick-and-dirty
[4]: https://github.com/beerjs
[5]: http://www.raspberrypi.org/
[6]: http://www.svensktnaringsliv.se/fragor/testa-varldens-storsta-klomaskin_586134.html
[7]: https://developer.mozilla.org/en-US/docs/Web/JavaScript/New_in_JavaScript/ECMAScript_6_support_in_Mozilla
[8]: http://en.wikipedia.org/wiki/Duck_typing
[9]: http://emberjs.com/
[10]: http://webcomponents.org/