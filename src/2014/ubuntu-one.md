---
title: Ubuntu One stängs ner
date: 2014-04-09
template: post.html
layout: single.hbs
collection: articles
---
Officellt uttalande från [Shutting down Ubuntu One file services](http://blog.canonical.com/2014/04/02/shutting-down-ubuntu-one-file-services/). Jag fick mailet om det imorse:

> We are writing to you to notify you that we will be shutting down the
Ubuntu One file services, effective 1 June 2014. This email gives
information about the closure and what you should expect during the
shutdown process.

Personligen har jag ett Ubuntu One-konto då jag installerade och testade Ubuntu från hösten 2012 till strax efter årsskiftet. Tjänsten var helt okej i sin utformning, såväl gällande synk av filer som köp av musik.

Det som jag finner mest tråkigt är att detta påverkar förväntningarna till [Ubuntu Touch](http://en.wikipedia.org/wiki/Ubuntu_Phone) negativt. 

Ubuntu hade något riktigt fantastiskt på gång med Ubuntu på laptopen, Ubuntu Touch på jobbtelefonen och Ubuntu One för synk mellan enheterna. Det hade kunnat erbjuda något riktigt attraktivt för företag i jakt på vettiga lösningar för sina datorer.

Om Ubuntu Touch kommer i framtiden kommer detta dock inte att funka out of the box längre. Istället behövs t ex Dropbox installeras och konfas upp på enheterna.

Det är förvisso ingen belastning att tala om, men det är likväl inte lika säljkraftigt som i scenariot där molnsynk redan fanns från start.