---
title: "1000 lbs club I: Vägen mot 1000 lbs club"
date: 2020-02-22
layout: single.hbs
collection: articles 1klbs
---

Jag har sedan några veckor tillbaka ett nytt projekt: att gå med i **1000lbs club**.

För att bli kvalificerad ska summan av ett lyft vardera av knäböj, bänkpress och marklyft uppgå till minst **453.6kg** (1000 lbs).

Jag kommer att dokumentera min progression mot detta mål på denna blogg, med detta inlägg som inledning.

## Startläget

Mig i ett nötskal:

- 34 år, 181cm, 102kg med ca 22-25% kroppsfett enligt [NHRC-ekvationen][4].
- 14 månader med fokus på [Press][3], med sparsam underkroppsträning.
- En nyligen avslutad 6-veckorsperiod med fokus på styrkelyft.

Mina personbästan ger mig ett startläge för min strävan att nå 453kg. Nedan presenteras mitt startläge, som är en total på **335kg**.

|      Lyft |   Datum    | Vikt, kg | Kommentar                  |
| --------: | :--------: | :------: | :------------------------- |
|    Knäböj | 2020-02-22 |   105    | Utan bälte och knävärmare. |
| Bänkpress | 2020-02-22 |    90    | Med handledslindor.        |
|  Marklyft | 2020-02-22 |   140    | Utan bälte, med magnesium. |

Jag har således **~120kg** kvar till att nå 1000 lbs.

## Metod och träningsprogram

Jag prenumererar på premium-innehållet i [Styrkelabbets app][1] och blev precis klar med en första cykel av programmet _Styrkelyft Schottis_, som lät mig fokusera de tre momenten i [styrkelyft][2] med 4 matiga 2-timmarspass i veckan under 6 veckor.

Detta program ämnar jag fortsätta med, med en strävan enligt följande:

- Höja personbästa (PB) på bänkpress med 2,5kg var sjätte vecka.
- Höja PB på knäböj med 5kg var sjätte vecka.
- Höja PB på marklyft med 5kg var sjätte vecka.

Det ger mig en utveckling som ser ut enligt följande.

| Cykel | Bänkpress | Knäböj | Marklyft | Total |
| ----: | :-------: | :----: | :------: | :---- |
|     1 |   92,5    |  110   |   145    | 347,5 |
|     2 |    95     |  115   |   150    | 360   |
|     3 |   97,5    |  120   |   155    | 372,5 |
|     4 |    100    |  125   |   160    | 385   |
|     5 |   102,5   |  130   |   165    | 397,5 |
|     6 |    105    |  135   |   170    | 410   |
|     7 |   107,5   |  140   |   175    | 422,5 |
|     8 |    110    |  145   |   180    | 435   |
|     9 |   112,5   |  150   |   185    | 447,5 |
|    10 |    115    |  155   |   190    | 460   |

Jag behöver således **10 \* 6 veckors träning** för att nå mitt mål.

Verkligheten kommer inte vara en fullt linjär progression, utan det kommer troligtvis att bli högre progression vissa cykler, och gå nära _Status Quo_ andra cykler.

Jag har några idéer för att öka chansen till framgång:

- **Undvika skador** genom att inte pusha för hårt.
- **Börja träna med bälte mer**, för att minska skaderisken.
- **Komplementträning vid behov**, främst för triceps och axlar.
- **Fortsätta träna kontinuerligt**, även under festivalsommaren.
- **Kalori-balans**, med favör för proteinshakes snarare än snask.
- **Ordentligt med sömn**, åtminstone 7-8 timmar per natt.
- **Lyssna på bra musik på gymet**. Ersätt dåliga beat-mixar med Amon Amarth, Demonical, Dark Funeral, Arch Enemy, Gamma Ray, Running Wild och annan tung metal.

## Nästa check-in: 6 april

Följande vore då trevligt att ha presterat.

|      Datum | Bänkpress | Knäböj | Marklyft | Total |
| ---------: | :-------: | :----: | :------: | :---- |
| 2020-04-06 |   92,5    |  110   |   145    | 347,5 |

Under denna period har jag även **House of Metal** i Umeå och min egen födelsedag att avklara. Ta det onda med det goda.

[1]: https://www.styrkelabbet.se/app/
[2]: https://sv.wikipedia.org/wiki/Styrkelyft
[3]: https://sv.wikipedia.org/wiki/Milit%C3%A4rpress
[4]: https://www.omnicalculator.com/health/navy-body-fat
