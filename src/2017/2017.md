---
title: 2017, året som gick
date: 2017-12-31
tags: yearpassed
template: post.html
layout: single.hbs
collection: articles
---
Ännu ett år är avslutat, varvid det är lägligt att skriva litet om de 12 månader som gått. 


## Tekniker jag älskat under året

Trots att mycket hände under 2017 finns inte så mycket att skriva om för teknik.

 * **Django**. Nio månader på ett nytt jobb där huvudprodukten är byggd med detta ramverk har lärt mig massor.
 * Använding av **Ansible** och **Terraform** visar möjligheterna bortom bashscript.
 * Tanken på att börja använda **CSS Grid layout** är inte riktigt lika otäck längre. 
 * **Elixir** och **Phoenix** var mycket utmanande långt utanför komfortzonen.
 * **React** och **Webpack**.

## Linux

[Jag vill vara kreatör, inte Sysadmin](/b/no-sysop/). På Jobbet har jag kört **Elementary Loki** i nio månader, men det ska ersättas med min favorit **Arch linux** efter årsskiftet.

Hemmavid kör jag numera Windows 10, som är ett bedrövligt och hemskt operativsystem.


## Dota 2

Genom hela 2017 spelade jag Dota 2 sporadiskt. De typiska [uppföljningsposterna](/dota2) har uteblivit då jag bara spelar för att det är kul numera, utan några mål med mitt spelande.

Jag förlorade fler matcher än jag vann, enligt mitt tidigare spelmönster. Jag fokuserade på att spela position 4-5 och fick slutligen upp **Omniknight** som min mest spelade hjälte.

Dota 2 har under året fått några rejält feta patchar som förändrat hela spelet flera gånger, samt ett par nya hjältar.


## AFK

I februari jobbade jag min sista månad som systemutvecklare på **Adeprimo i Östersund**, och i mars började jag som utvecklare på **Kundo i Stockholm**. 

Initiellt jobbpendlade jag i början av veckorna, och körde de sista dagarna i veckan hemifrån.

I maj flyttade jag till Gävle för att få närmare hem till min brorson, och för att underlätta resandet till Stockholm.

Jag styrketränade baslyft hela året. I juni sprang jag **Blodomloppet**. Jag sprang inte milen detta år.


## Musik

**Hägran** avslutades, nytt material skrevs och spelades in. **6 nya spår** laddades upp på SoundCloud.

Jag besökte **Gefle Metal Festival** och **House of Metal**, samt åkte **Close-Up båten 21**. Mellan dessa gick jag på **12** konserter i Gävle, Sundsvall och Stockholm, där **Tredingsriten** (Grift, Noêta och Forndom) på Medelplana bygdegård var den mest spektakulära.

Mina favoritalbum under året:

 * *Mareridt* av **Myrkur**  
   En skiva jag väntade hela året på och var snabb med att förbeställa. Den överträffade alla förväntningar.
 * *The End is Nigh* av **Apocalypse Orchestra**  
   Så här bra har inte säckpipor, nyckelharpor och distad barytongitarr låtit sedan **Lumsk**.
 * *Stellar* av **Der Weg Einer Freiheit**  
   Min favoritskiva ur årets skörd från **Metalhead box**.
 * *Ödelagt* av **Domgård**  
   Välskrivet, anrikt och arvshedrande. På riktigt.
 * *Dra sad* av **Elffor**  
   Minimalistisk skiva som går tillbaka till hur Elffor lät på *Son of the Shades* och *Into the Dark Forest ...*, högst oväntat men riktigt bra.
 * *Ulfven* av **Ereb Altor**  
   Mycket publikfriar-låtar på denna. Värdigt arv till **Bathory**.
 * *Arvet* av **Grift**  
   **Grift** tämjer på gränserna vad som ryms innanför ramarna av svensk Black Metal. Mycket värdig uppföljare till **Syner**.
 * *Berdreyminn* av **Solstafir**  
   Mysig skiva från ett band jag hade mycket liten koll på innan.


## Lästa böcker

 * **Get ready for the new CSS layout** (Rachel Andrew)  
   Flexbox, grids och några nya CSS properties som kommer att pensionera floats och avancerade hack med Media queries på sikt.
 * **Programming Elixir** (Dave Thomas)  
   Funktionell programmering är rejält långt borta från min komfortzon.
 * **Programming Phoenix** (McCord, Tate, Valim)  
   Den egentliga orsaken till att jag ens sneglar åt Elixir.
 * **Practical SVG** (Chris Coyier)  
   Vektorgrafik är här för att stanna.
 * **Lord of the Rings** (J.R.R. Tolkien)  
   Tillbaka till ursprunget: en av de viktigaste böckerna i mitt liv, på originalspråket.
 * **Assassin's Quest** och **Assassin's Fate** (Robin Hobb)    
   Det definitiva slutet för FitzChivalry Farseer och Fool/Amber, med en möte av Liveship traders. Det var inte ovärdigt, men jag hade inte klagat om **Tawny man** (*I am content.") förblivit det sista som berättades om Fitz.
 * **The Colour of Magick** och **The Light Fantastic** (Terry Pratchett)  
   Lättsam läsning.
 * **The Satanic Bible** (Anton Szandor LaVey)  
   En återförening! Denna bok var häftigare när en var tonåring än vad den är nu.


## 2018

Jag ska vara Årskortskund på SJ under ett år som yrkesverksam i Stockholm.

Jag kommer att besöka kultfestivalen **Sweden Rock Festival**, andra tappningen av **Stockholm Slaughter**, ännu en **House of Metal**, självfallet **Gefle Metal Festival**, samt se Tyskland genom att åka till **Wacken Open Air**.

Jag kommer att fortsätta att spela Dota 2 för att det är kul.

En demo med experiment av **blastbeats** i tretakt, tremolo picking och HM-2-ljud ska vara klar under nästa år.

Fortsatt fokus på hälsa: mer träning, mindre skitmat.