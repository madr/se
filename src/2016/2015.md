---
template: post.html
title: 2015, året som gick
tags: yearpassed
date: 2016-01-04
layout: single.hbs
collection: articles
---
Ännu ett år är avslutat, varvid det är lägligt att skriva litet om de 12 månader som gått. Jag tänker huvudsakligen hålla mig till ämnet webbutveckling och programmering, men tänker också skriva övergripande om den privata sfären.


## Tekniker jag älskat under året

Precis som förgående år körde jag 2015 **full-stack**. Jag har inte kodat så mycket som jag ville, men jag har provat en massa nytt. **Python** är mitt fortsatta go-to, även jag tolererar **Node.js** och även börjat intressera mig mer för **Go**.

* Jag utforskade **spårning** av användare mellan sajter, med bl a **Universal Analytics Ecommerce** och **Universal Analytics Enhanced Ecommerce**. 
* Jag utforskade **Angular** och därefter **React**. Jag gillade båda två, men föredrar den senare då den är lättare att skala med **progressive enhancement**. Jag kan absolut se ett scenario där jag använder något av dessa i framtiden för att bygga något mer programliknande som ska köras i webbläsaren.
* Jag har fått lära mig massor om **Oauth2** och lärt mig uppskatta att autentisera mot HTTP API:er med access tokens som bara är giltiga en timme åt gången. Det är såhär det ska se ut!
* **Flask** har jag haft ett återförening med. Det är onekligen trevligt att skriva kod från grunden, och resultatet blir som regel att mindre abstraktion leder till bättre prestanda.
* **Django** har jag fortsatt fullständigt förtroende för, även om jag inte har så många projekt där Django är det bästa alternativet. Främst saknar jag stöd för server-pushes, samt känner mig ibekväm med att använda en ORM som påtvingar relationsdatabaser.
* Jag byggde min första applikation med **PubSubHubBub**, i **Node.js** med **socket.io** och fick slutligen se ljuset och känna kraften från server-side pushes. Det här vill jag jobba mer med!
* Jag utvärderade **websocketd**, och konstaterade att det är litet för primitivt för att vara användbart.
* Jag kikade på **C**. Kraftfullt språk i sin enkelhet. Jag gav även **Vala** ett försök, men övergav det till förmån för **PyGObjects**.
* Under några månader utvärderade jag **Windows 10**, men stod inte ut särskilt länge. 
* Jag har lovat mig själv att aktivt undvika **.net** då det helt enkelt inte funkar. Det är slut. Inga fler chanser kommer att ges.


## Linux

Jag bytte under året till **Elementary Freya**, men konstaterade snabbt att distron inte lät mig vara en vanlig användare. [Jag vill vara kreatör, inte sysadmin](/b/no-sysop/).

Jag bytte därför tillbaka till Arch, och köpte i slutet av året en ny dator som också fick Arch. Jah har gjort ett byte från **GNOME** till **Cinnamon** och är mycket nöjd, då Cinnamon ï mitt tycke gör ett bättre jobb att inte vara så skamligt likt Mac OS X, vilket GNOME tycks eftersträva.


## Dota 2

Jag satte nya rekord gällande mitt commitment till Dota 2. 2015 spelade mer matcher än någt annat år. Utdelningen var dock långt ifrån vad jag tänkt.

* Mitt mål att nå 50% win rate (lika många vinster som förluster + övergivna matcher) började lovande men föll pladask de sista månaderna på året.
* Oerhört många kvällar med allt dåligt med Dota: personer som är arga, personer som feedar, personer som förstör matcher med dåliga drafts, personer som inte vet hur de ska spela hjältar de valt.
* Alldeles för litet matcher med TLG, gillet jag normalt har sökt matcher tillsammans med.

Sammanfattningsvis är Dota 2 inte lika kul längre som det tidigare var. Ett av mina löften till mig själv under deta nya året är därför att spela avsevärt mindre Dota 2.


## AFK

* Jag började året som sambo och avslutade året som singel, ensamboende i en stor bostadsrätt med nästintill slutförd renovering. Min plan här är att slutföra renoveringen och sedan sälja bostadsrätten för att hitta något mindre, helst en hyresrätt.
* Jag har under förgående år gått upp 7kg, något som jag tänkt ta itu med under kommande år genom sträng kosthållning och träning.
* Under året bytte jag jobb och hade en provanställning där jag dagspendlade till Åre. Jag avbröt provanställningen på grund av en förändrad livssituation, och återvände till min gamla arbetsgivare i Östersund: Adeprimo.
* Jag saknar Hälsingland, mer och mer ju äldre jag blir. 
* Jag spelade in en låt i hemmastudion, och därmed är en två års lång tystnad bruten.


## Lästa böcker

* [CSS Secrets](http://www.anobii.com/books/CSS_Secrets/9781449372637/01fc0d95f65087ad52) *av* Lea Verou  
  Första CSS-boken jag läst på oerhört länge, då jag hade en magkänsla att den skulle vara riktigt bra. Jag hade rätt. Jag rekommenderar denna bok, närmast obligatorisk läsning.
* [Swedish Death Metal](http://www.anobii.com/books/Swedish_Death_Metal/9780979616310/0104cceb77801b0dd4/) *av* Daniel Ekeroth  
  En bok jag haft kännedom om under många år men valt att inte läsa. Skäms på mig! Denna, tillsammans med **Blod Eld Död**, sammanfattar några av de viktigaste epokerna i den svenska hårdrockshistorien.


## 2016

Måtte 2016 bli ett bättre år. 2015 hade ytterst litet av positiv karaktär för mig personligen.

Jag vill läsa fler böcker, helst skönlitteratur. Jag vill träna mer, äta bättre och må tipptopp. Jag vill minska mitt Dota 2-engagemang.

Jag vill koda mer Python, helst Python 3. Bygga mer med Flask och Django. Arbeta med HTTP API:er och nativa gränssnitt: jag ska lägga mer tid på Titanium för Android och iOS, samt koda mer PyGObjects.

Jag vill spela in mer musik.