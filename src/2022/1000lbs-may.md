---
title: "1000 lbs club VIII: De sista 2 procenten"
date: 2022-05-23
layout: single.hbs
collection: articles 1klbs
---

Jag har sedan februari 2020 tillbaka ett projekt: att gå med i **1000lbs club**.

För att bli kvalificerad ska summan av ett lyft vardera av knäböj, bänkpress och
marklyft uppgå till minst **453,6kg** (1000 lbs).

Jag dokumenterar min progression mot detta mål på denna blogg, och detta är en
uppdatering.

## Resultat sedan sist

Bänkpress och knäböj har prioriterats, men marklyft har fått utrymme i träningsschemat igen.

|      Lyft |   Datum    | Vikt, kg | Kommentar                       |
| --------: | :--------: | :------: | :------------------------------ |
|    Knäböj | 2022-05-19 |   155    | +15kg i 1RM. Bälte.             |
| Bänkpress | 2022-05-20 |   105    | +5kg i 1RM. Handledslindor.     |
|  Marklyft | 2022-05-23 |   185    | +10kg i 1RM. Bälte, dragremmar. |

Jag har således **8,6kg** kvar till att nå 1000 lbs.

## Marklyfts-PB med besked

Det finns en vedertagen sanning (delvis backad av studier) som säger att god styrkeökning i knäböj gynnar marklyften, och vice versa.

Då jag har känt mig starkare än väntat i av den återinförda rutinen att köra marklyft vid sidan av knäböj/bänkpress under föregående 6-veckorsperiod, valde jag därför att prova ett offensivt försök på nytt Marklyfts-PB.

Jag hade som mål att höja 2,5-5kg varje pass, men verkligheten visade att det var för defensivt räknat. Den riktiga progressionen var brantare än så.

| Vecka | Marklyft      |
| ----: | ------------- |
|     1 | 3 x 132,5     |
|     2 | 3 x 140       |
|     3 | 3 x 145       |
|     4 | 3 x 150       |
|     5 | 2 x 162,5     |
|     6 | vila inför PB |
|     7 | PB: 185kg     |

Jag introducerade även **dragremmar** i marklyften under föregående träningsblock, då mitt nuvarande gym förbjuder **magnesiumblock**. Jag gillade det omedelbart, då det gjorde det möjligt att fokusera andra delar av rörelsen än greppet.

Jag höjde **PB med 10kg**, vilket känns helt galet. Latsen och ryggsträckarna protesterade högljutt, vilket är fullt rimligt, men vikten gick upp nätt och fint.

## Vid vägs ände med minimalistisk styrkesplit?

Jag har nu kommit skrämmande nära mitt mål. **2 procent, ca 9 kg är det som återstår.** Jag känner dock att det är mycket långt borta.

Jag har nämligen fram tills nu haft ett strikt fokus på styrka. Det är höga vikter, låga reps, många set och minimalistiskt med kompletterande övningar. I takt med att smekmånaderna är över i alla tre lyften, så börjar jag känna att det inte är så rimligt att förvänta sig mer ökningar.

Jag har också en naggande känsla att min form och min teknik börjar bli lidande i alla tre lyften, nu när vikterna börjar kännas så ofantlgt tunga och mentalt påfrestande.

Jag tror att jag skulle tjäna på att få litet mer muskler också, och för det krävs mer **medelhöga repsantal** för ökad **hypertrofi**. Detta är något som jag hört många duktiga styrkelyftare påtala rent anekdotiskt. Jag ska därför ta en funderare på hur jag löser detta framåt.

## Nästa check-in: juli

Sommaren nalkas, och jag har två festivalbesök som blir en naturlig paus för träning.

- 7-12 juni: Sweden Rock festival.
- 13-17 juli: Gefle Metal festival.

Min förhoppning är dock att göra ett riktigt försök på 1000lbs i sommar. Hur jag ska lägga upp träningen är litet oklart. Det står mellan två val:

1.  Fortsätta köra knäböj/bänkpress-split, med marklyft på en dag
2.  Gå över till en mer generell träning med både muskeltillväxt och styrkeökning, t ex Powerbuilding.

Oavsett fallet kommer jag ha samma upplägg (under- och överkroppssplit) som tidigare, då det fungerar bra för mig.

|     Dag | Pass       |
| ------: | ---------- |
|  Måndag | Underkropp |
|  Tisdag | Överkropp  |
|  Onsdag | Vila       |
| Torsdag | Underkropp |
|  Fredag | Överkropp  |
|  Lördag | Vila       |
|  Söndag | Vila       |

Tills nästa checkin vore det trevligt att ha höjt sig i bänken och knäböjen, och därmed greja 1000LBS.

|      Datum | Bänkpress | Knäböj | Marklyft | Total | Återstående |
| ---------: | :-------: | :----: | :------: | ----: | :---------- |
| 2022-07-20 |    110    |  160   |   185    |   455 | -1,4        |

[1]: https://www.styrkelabbet.se/app/
[2]: https://sv.wikipedia.org/wiki/Styrkelyft
[3]: https://sv.wikipedia.org/wiki/Milit%C3%A4rpress
[4]: https://www.omnicalculator.com/health/navy-body-fat
[02h]: https://www.styrkelabbet.se/zero-to-hero/
