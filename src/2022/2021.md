---
title: "2021, ett andra år under pandemi"
date: 2022-01-01
layout: single.hbs
collection: articles
---

Ännu ett år är avslutat, varvid det är lägligt att skriva litet om de 12 månader som gått.

## Tekniker jag älskat under året

- **Next.js**. Precis så här enkelt ska det vara att ta React-kunskaper och bygga bra webb.
  Next.js renderar initiellt state på servern och hijackar in React på ett elegant sätt som bara funkar.
- **Elixir**. Det är svårt och utmanande, men jag gillar elegansen och att kunna ha det som alternativ.
- **Python**. 10 års kodande, och jag saknar sällan något i detta programmeringsspråk.
- **Rust**. I år började jag skriva riktig kod i Rust, och det är verkligen något helt annat. Uppfriskande.

## AFK

Jag flyttade ihop med min flickvän i januari, och vi förlovade oss i mars. Mina 30 månader i Stockholm avslutades med en riktig uppgradering. Jag bor nu i Falun, bland masar och kullor, och trivs. Detta ledde också till att jag valde att byta jobb till en position som tillåter mig att arbeta från Falun.

Kundo fick 4 år och 9 månader, och lät mig växa enormt mycket som yrkesperson. Min nya arbetsgivare är Iteam, där jag i skrivandets stund är mitt i min provanställning. På Iteam får jag göra något som jag mycket länge velat göra: skriva kod som gör skillnad för tusentals människor, under öppen källkod.

Jag har också gått över till att vara **klimatarian**, med hela 2021 på en diet utan kött, fisk, fågel eller fläsk. Även mjölk, ägg och ost har jag slutat med.

Jag fick min första dos Coronavaccin den 30 juni, och min påfyllnadsdos på klockslaget 6 veckor senare. Påfyllnadsdosen sker i februari 2022.

### Förälder

I december föddes min son, vilket inleder ett nytt kapitel i livet. Jag står redo att omfamna detta kaos med kärlek, värme och hårdrock. Saker får nya perspektiv: exempelvis blev det inget hus 2021, utan en stor och säker bil för familjen.

Vi hamnade i en större lägenhet istället för hus.

## Musik

Under hösten spelade jag in musik igen, för första gången på åratal. Jag provade lyckan i **Reaper** och gillade omedelbart
arbetssättet, även om det inte är samma kvalitet på gränssnittet som i **Propellerhead Reason**.

Jag lyssnade inte på mycket nytt, men har köpt skivor som jag sedan länge haft på önskelistan.

**Det blev inte en enda konsert eller festival 2021.** Coronaviruspandemin, och att vänta barn, är orsakerna till detta.

## Träning

Jag valde att **skjuta ur mig ur 1000lbs**, då de sista kilona inte är värda det arbete jag ser att de kräver. Jag ligger för närvarande på en total på 415kg: 100kg bänk, 180kg mark och 135kg knäböj. Jag tränar numera mer mot
**Powerbuilding** för att få en så bred grund som möjligt, med en metodik som gör träningen rolig och hållbar för många år framåt.

Midjemåttet ökade under året, men styrkan bevarades.

## 2022

- Omfamna Pappa-livet.
- Jag vill återuppta att spara till ett hus.
- Fortsätta utvänta coronaviruspandemin.
- Uppleva live-musik igen.
- Lägga minst 45 min, 2ggr per vecka åt att skapa musik eller lära mig saker.
- Börja spela brädspel igen.
- Träna minst ett par gånger per vecka under årets alla veckor.

Klart för 2021:

✅ Jag vill fortsätta spara till ett hus.
✅ Bli sambo med min flickvän.
❌ Utvänta coronaviruspandemin.
✅ Försöka hitta tillbaka till musiken.
❌ Slutföra 1000LBS-målet.
